<!DOCTYPE html><html><head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="2299.6">
  <style type="text/css">
:root { --color-link: #0066cc; color-scheme: light dark; overflow-wrap: break-word; }
@media (prefers-color-scheme: dark) {
  :root { --color-link: #2997ff; }
}

a,a:link,a:visited,a:hover,a:active { color: var(--color-link); }
p.p1 { color: -apple-system-label; margin: 0.0px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p2 { color: -apple-system-label; min-height: 12.0px; margin: 0.0px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p3 { text-indent: -0.4px; color: -apple-system-label; margin: 0.0px 0.0px 0.0px 36.2px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p4 { text-indent: -0.4px; color: -apple-system-label; min-height: 12.0px; margin: 0.0px 0.0px 0.0px 36.2px; font: -apple-system-short-body; font-family: -apple-system, 'Helvetica Neue', 'Lucida Grande'; }
span.s1 { font-kerning: none; }
span.s2 { text-decoration: underline; }
</style>
</head>
<body>
<p class="p1"><b>TÜRKÇE</b></p>
<p class="p2"><span class="s1"></span><br></p>
<p class="p1"><b>APPLE INC.</b></p>
<p class="p1"><b>macOS Sonoma İÇİN YAZILIM LİSANS SÖZLEŞMESİ</b></p>
<p class="p2"><span class="s1"></span><br></p>
<p class="p1"><b>Apple Marka Sistemlerde kullanım için</b></p>
<p class="p2"><span class="s1"></span><br></p>
<p class="p1"><b>APPLE YAZILIMINI KULLANMADAN ÖNCE LÜTFEN BU YAZILIM LİSANS SÖZLEŞMESİNİ ("LİSANS") DİKKATLİCE OKUYUN. APPLE YAZILIMINI KULLANARAK BU LİSANSIN HÜKÜMLERİNE TABİ OLMAYI KABUL EDERSİNİZ. BU LİSANSIN HÜKÜMLERİNİ KABUL ETMİYORSANIZ APPLE YAZILIMINI YÜKLEMEYİN VE/VEYA KULLANMAYIN. HÜKÜMLER İÇİN "KABUL ET" VEYA "REDDET" SEÇENEĞİ SUNULURSA "REDDET"İ TIKLAYIN. APPLE YAZILIMINI, SATIN ALDIĞINIZ APPLE DONANIMININ BİR PARÇASI OLARAK EDİNDİYSENİZ VE BU LİSANSIN HÜKÜMLERİNİ KABUL ETMİYORSANIZ </b><a href="https://www.apple.com/tr/legal/sales-support/"><b>https://www.apple.com/tr/legal/sales-support/</b></a><b> ADRESİNDE BULUNAN APPLE İADE POLİTİKASI UYARINCA; APPLE DONANIM/YAZILIM PAKETİNİN TAMAMINI, ALDIĞINIZ APPLE STORE’A VEYA YETKİLİ DİSTRİBÜTÖRÜNE İADE SÜRESİ İÇERİSİNDE İADE EDEREK, ÖDEMİŞ OLDUĞUNUZ TUTARI GERİ ALABİLİRSİNİZ. PARA İADESİ ALMAK İÇİN DONANIM/YAZILIM PAKETİNİN TAMAMINI İADE ETMENİZ GEREKİR.</b></p>
<p class="p2"><span class="s1"></span><br></p>
<p class="p1"><b>ÖNEMLİ NOT: Bu yazılım; materyalleri yeniden üretmek, değiştirmek, yayımlamak veya dağıtmak amacıyla kullanılması durumunda yalnızca telif hakkı bulunmayan materyallerin, telif hakkı sizin olan materyallerin ya da yeniden üretmek, değiştirmek, yayımlamak veya dağıtmak için yetkiniz ya da yasal izniniz olan materyallerin yeniden üretilmesi, değiştirilmesi, yayımlanması ve dağıtılması için size lisanslanmıştır. Herhangi bir materyali kopyalama, değiştirme, yayımlama veya dağıtma hakkınız olup olmadığı konusunda emin değilseniz yasal danışmanınıza başvurmanız gerekir.</b></p>
<p class="p2"><span class="s1"></span><br></p>
<p class="p1"><b>1. Genel.</b></p>
<p class="p1">A. Apple marka donanımda, dahili saklama alanında, çıkarılabilir ortamda, diskte, salt okunur bellekte veya başka bir ortam ya da biçimde Apple tarafından Apple marka bilgisayarınız ya da desteklenen çevre aygıtlarınız için sağlanan özellik iyileştirmeleri, yazılım güncellemeleri, güvenlik yanıtları, sistem dosyaları veya sistem geri yükleme yazılımları ile ("Apple Yazılım Değişiklikleri") güncellenmiş ya da değiştirilmiş olarak bu Lisans ile birlikte sunulan Apple yazılımları (Boot ROM kodu dahil olmak üzere), üçüncü taraf yazılımlar, belgeler, arayüzler, içerikler, fontlar ve veriler ("Orijinal Apple Yazılımı") (Orijinal Apple Yazılımları ve Apple Yazılım Değişiklikleri topluca "Apple Yazılımları" olarak adlandırılır) size satılmaz; Apple Inc. ("Apple") tarafından yalnızca bu Lisans hükümlerine tabi olarak kullanım amacıyla size lisanslanır. Apple Yazılımının mülkiyeti ve size açık bir şekilde verilmemiş tüm haklar Apple'a ve/veya Apple'ın lisans verenlerine ait olarak kalır. Bu Lisans hükümlerinin, Apple marka donanımınıza önceden yüklenmiş olabilecek her bir Apple marka uygulama yazılımı ürünü için geçerli olacağını ve söz konusu ürün için ayrı lisans sağlanması halinde, ürün kullanımınızın ilgili lisansın hükümlerine tabi olacağını kabul edersiniz.</p>
<p class="p2"><span class="s1"></span><br></p>
<p class="p1">B. Apple, kendi takdirine bağlı olarak, gelecekte Apple Yazılım Değişiklikleri yayımlayabilir. Apple Yazılım Değişiklikleri çıktığında, mevcut tüm yazılım özelliklerini veya Apple'ın daha yeni ya da diğer Apple marka bilgisayar modelleri için kullanıma sunduğu yeni özellikleri içermeyebilir. Apple tarafından sunulan tüm Apple Yazılım Değişiklikleri ayrı bir lisansla birlikte sunulmadığı sürece bu Lisansın hükümlerine tabidir. Ayrı bir lisans olması halinde, söz konusu lisansın hükümleri geçerli olur.</p>
<p class="p2"><span class="s1"></span><br></p>
<p class="p1">C. Apple Yazılımı üzerinden görüntülenen veya erişilen tüm içeriklerin mülkiyet ve fikri mülkiyet hakları ilgili içerik sahibine aittir. Bu tür içerikler, telif hakkı veya diğer fikri mülkiyet kanunları ve anlaşmalarıyla korunuyor olabilir ve içeriği sağlayan üçüncü tarafın kullanım hükümlerine tabi olabilir. İşbu belgede aksi belirtilmedikçe bu Lisans size bu tür içerikleri kullanma hakkı vermez ve bu tür içeriklerin size sunulmaya devam edeceğini garanti etmez. News veya Harita yoluyla erişilen herhangi bir görüntüyü ayrı bir dosya olarak yeniden yayımlamanız, yeniden göndermeniz veya çoğaltmanız yasaktır.</p>
<p class="p2"><span class="s1"></span><br></p>
<p class="p1"><b>2. İzin Verilen Lisans Kullanımları ve Sınırlamalar.</b></p>
<p class="p1">A. <span class="s2">Önceden Yüklenmiş ve Tek Kopya Apple Yazılımı Lisansı</span>. İşbu Lisansın hüküm ve koşulları uyarınca; Apple Yazılımını Mac App Store’dan, otomatik indirme yoluyla veya Apple’dan toplu lisans, bakım veya başka bir yazılı sözleşme uyarınca edinmediyseniz size Apple Yazılımının bir (1) kopyasını herhangi bir anda tek bir Apple marka bilgisayarda yüklemeye, kullanmaya ve çalıştırmaya yönelik sınırlı, münhasır olmayan bir lisans verilmiştir. Örneğin, Apple Yazılımını Apple marka bir donanım üzerinde önceden yüklenmiş olarak edindiyseniz bu tek kopya lisans hükümlerine tabi olursunuz.</p>
<p class="p2"><span class="s1"></span><br></p>
<p class="p1">B. <span class="s2">Mac App Store Lisansı</span>. Apple Yazılımı lisansını Mac App Store’dan veya otomatik indirme yoluyla edindiyseniz size işbu Lisansın hüküm ve koşullarına tabi olarak ve Apple Medya Hizmetleri Hüküm ve Koşulları (<a href="https://www.apple.com/tr/legal/internet-services/itunes/tr/terms.html">https://www.apple.com/tr/legal/internet-services/itunes/tr/terms.html</a>) sayfasında belirtilen Hizmet ve İçerik Kullanım Kuralları (“Kullanım Kuralları”) ile izin verilen ölçüde olmak kaydıyla şu amaçlar için sınırlı, devredilemeyen ve münhasır olmayan bir lisans verilir:</p>
<p class="p2"><span class="s1"></span><br></p>
<p class="p3">(i) Apple Yazılımının bir (1) kopyasını, sahip olduğunuz veya sizin kontrolünüzde olan ve macOS Ventura, macOS Monterey, macOS Big Sur, macOS Catalina, macOS Mojave ya da macOS High Sierra işletim sisteminin yüklü olduğu her bir Apple marka bilgisayarda ("Mac Bilgisayar") kişisel, ticari olmayan amaçlarla doğrudan indirme, yükleme, kullanma ve çalıştırma;</p>
<p class="p4"><span class="s1"></span><br></p>
<p class="p3">(ii) Ticari şirket veya eğitim kurumuysanız Apple Yazılımının bir (1) kopyasını şu kullanım biçimlerinden biri için indirme, yükleme, kullanma ve çalıştırma: (a) sahip olduğunuz veya sizin kontrolünüzde olan her bir Mac Bilgisayarda tek bir kişi tarafından kullanım ya da (b) sahip olduğunuz veya sizin kontrolünüzde olan tek bir paylaşılan Mac Bilgisayarda birden fazla kişi tarafından kullanım. Örneğin, tek bir çalışan, Apple Yazılımını hem kendi masaüstü Mac Bilgisayarında hem dizüstü Mac Bilgisayarında kullanabilir veya birden fazla öğrenci, kaynak merkezindeki ya da kütüphanedeki tek bir Mac Bilgisayarda Apple Yazılımını sırayla kullanabilir.<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iii) Apple Yazılımının yüklü olduğu, sahip olduğunuz veya sizin kontrolünüzdeki her bir Apple marka bilgisayardaki sanal işletim sistemi ortamlarında Apple Yazılımının,<span class="s2"> </span>herhangi bir önceki macOS veya OS X işletim sistemi yazılımının ya da Apple Yazılımının daha sonraki sürümünün en fazla iki (2) ek kopyasını veya örneğini şu amaçlarla yükleme, kullanma ve çalıştırma: (a) yazılım geliştirme; (b) yazılım geliştirme sırasındaki testler; (c) macOS Server’ı kullanma veya (d) ticari olmayan kişisel kullanımlar.</p>
<p class="p2"><span class="s1"></span><br></p>
<p class="p1">Bölüm 3’te açıkça izin verilmedikçe, yukarıdaki 2B(iii) Bölümünde belirtilen hak, Apple Yazılımının sanallaştırılmış kopyalarını veya örneklerini hizmet bürosu, zaman paylaşımı, terminal paylaşımı hizmetleriyle veya benzer türdeki hizmetlerle birlikte kullanmanıza izin vermez. İşbu Bölüm 2B’de açıkça izin verilmedikçe, Apple Yazılımını iOS, iPadOS, watchOS veya tvOS de dahil olmak üzere herhangi bir Apple işletim sistemini Mac Bilgisayarlardaki sanal işletim sistemi ortamlarında çalıştırmak üzere kullanamazsınız.</p>
<p class="p2"><span class="s1"></span><br></p>
<p class="p1">C. <span class="s2">Toplu Lisans veya Bakım Lisansı</span>. Apple Yazılımını, Apple’ın bir toplu lisans veya bakım lisansı programı çerçevesinde edindiyseniz, sahip olduğunuz veya sizin kontrolünüzde olan Apple marka bilgisayarlarda indirmenize, yüklemenize, kullanmanıza ve çalıştırmanıza izin verilen Apple Yazılımı kopya sayısı, toplu lisansınızın veya bakım lisansınızın hükümlerine göre belirlenir. Apple tarafından yazılı olarak kabul edilen durumlar dışında, toplu lisans veya bakım lisansı çerçevesinde edindiğiniz Apple Yazılımının kullanımı işbu Lisansın diğer tüm hüküm ve koşullarına tabi olur.</p>
<p class="p2"><span class="s1"></span><br></p>
<p class="p1">D. <span class="s2">Sistem Gereksinimleri; Apple Kimliği.</span> Apple Yazılımının yalnızca, Apple tarafından belirtilen sistem gereksinimlerini karşılayan Apple marka donanımlarda desteklendiğini lütfen unutmayın. Ayrıca, Apple Yazılımının belirli özelliklerini ve belirli Hizmetleri (Bölüm 6’da tanımlandığı şekilde) kullanabilmek ve bunlara erişebilmek için benzersiz bir kullanıcı adı ve parola birleşimi (Apple Kimliği olarak bilinir) için başvuruda bulunmanız gerekebilir.</p>
<p class="p2"><span class="s1"></span><br></p>
<p class="p1">E. <span class="s2">Fontlar</span>. İşbu Lisansın hüküm ve koşulları uyarınca, Apple Yazılımını çalıştırırken içerikleri görüntülemek ve yazdırmak için Apple Yazılımında bulunan fontları kullanabilirsiniz ancak yalnızca söz konusu fonta ilişkin gömme sınırlamaları ile izin verilen fontları içeriğe gömebilirsiniz. Bu gömme sınırlamaları, Font İzlencesi/Önizleme/Font Bilgisini Göster panelinde bulunabilir.</p>
<p class="p2"><span class="s1"></span><br></p>
<p class="p1">F. <span class="s2">Sesler; Canlı Alt Yazılar</span>. Bu Lisansın hüküm ve koşulları uyarınca şunları yapabilirsiniz: (i) Apple Yazılımına dahil olan sistem seslerini ("Sistem Sesleri") (1) Apple Yazılımını çalıştırırken ve (2) kişisel, ticari olmayan amaçlarla kendi orijinal içeriğinizi ve projelerinizi oluşturmak için kullanmak; (ii) Apple Yazılımının bir FaceTime araması sırasında veya diğer durumlarda, aygıtta gerçek zamanlı olarak otomatik olarak oluşturduğu Canlı Alt Yazıları ("Canlı Alt Yazılar") yalnızca kişisel, ticari olmayan amaçlarla kullanmak; ve (iii) Kişisel Ses özelliğini aygıtta sizinkine benzeyen bir ses ("Kişisel Ses") oluşturmak üzere kişisel, ticari olmayan amaçlarla kullanmak. İşbu Lisans; Sistem Seslerinin, Canlı Alt Yazıların veya Kişisel Sesin kâr amacı güdülerek ya da kâr amacı güdülmeksizin, kamuya açık olarak paylaşılacak şekilde veya ticari bağlamda kullanılması, çoğaltılması, görüntülenmesi, çalınması, kaydedilmesi, yayımlanması ya da yeniden dağıtılması da dahil ancak bunlarla sınırlı olmaksızın başka hiçbir kullanımına izin vermez.</p>
<p class="p2"><span class="s1"></span><br></p>
<p class="p1">G. <span class="s2">Fotoğraflar Uygulaması Özellikleri ve Destek</span>. Apple Yazılımının Fotoğraflar uygulaması (“Fotoğraflar Uygulaması”) bazı video ve fotoğraf biçimlerini desteklemeyebilir. Fotoğraflar uygulamasındaki bazı özelliklerin kullanılabilirliği, kameranızın özelliklerine bağlıdır. Fotoğrafların, herhangi bir Apple veya üçüncü taraf hizmeti ile Fotoğraflar Uygulaması arasında eşzamanlanması veri kaybına yol açabilir. Fotoğraflar Uygulamasındaki slayt gösterisi grafikleri, müzikler ve temalar yalnızca kişisel, ticari olmayan ve Fotoğraflar Uygulamasını kullanarak oluşturduğunuz slayt gösterilerinde kullanıma yöneliktir. Fotoğraflar Uygulamasında bulunan veya uygulamanın bir parçası olarak sağlanan hiçbir fotoğraf, görüntü, grafik, çizim, ses, video veya benzeri öğe (“Dijital Materyaller”), ticari amaçla olsun ya da olmasın ayrı şekilde kullanılamaz, uygulamadan çıkarılamaz veya dağıtılamaz. Dijital Materyaller, Fotoğraflar Uygulamasının bir parçası olarak öngörülen kullanım bağlamı dışında başka şekillerde kullanılamaz.</p>
<p class="p2"><span class="s1"></span><br></p>
<p class="p1">H. <span class="s2">İçerikleri Önbelleğe Alma Özellikleri</span>.</p>
<p class="p1">1. Apple’ın ve/veya bağlı şirketlerinin, belirli yazılım ve/veya içerikleri (örneğin, Mac App Store’daki uygun içerikler) (“Apple Uygun İçerikleri”) önbelleğe alma için kullanıma sunduğu ölçüde; Apple Yazılımının belirli özellikleri (“İçerikleri Önbelleğe Alma Özellikleri”), Apple Yazılımının yüklü olduğu Apple marka bilgisayarınızda (bu Bölümün amaçları doğrultusunda, söz konusu Apple marka bilgisayarlar “Önbelleğe Alma Etkinleştirilmiş Mac” olarak anılır) söz konusu Apple Uygun İçeriklerini otomatik olarak indirip yerel olarak önbelleğe alabilir. <b>Apple Yazılımının İçerikleri Önbelleğe Alma Özelliklerini kullanarak, Apple’ın Önbelleğe Alma Etkinleştirilmiş Mac’inizde bu gibi Apple Uygun İçeriklerini indirebileceğini ve önbelleğe alabileceğini kabul etmiş sayılırsınız. </b>Apple Yazılımının İçerikleri Önbelleğe Alma Özelliklerini, Önbelleğe Alma Etkinleştirilmiş Mac'inizde Sistem Ayarları bölümündeki Paylaşım'a giderek dilediğiniz zaman kapatabilirsiniz.</p>
<p class="p2"><span class="s1"></span><br></p>
<p class="p1">2. Apple Yazılımının İçerikleri Önbelleğe Alma Özellikleri, yalnızca sahip olduğunuz veya sizin kontrolünüzde olan Önbelleğe Alma Etkinleştirilmiş Mac’te kullanıma yöneliktir ve yalnızca bu gibi Apple Uygun İçeriklerinin evinizdeki, şirketinizdeki veya kuruluşunuzdaki yetkili son kullanıcılara ulaşmasını hızlandırmayı amaçlar. Bu kullanıcıların, Apple Uygun İçeriklerini almadan önce kimliklerinin Apple tarafından ayrı ayrı doğrulanması gerekebileceğini ve Apple Uygun İçeriklerinin, Önbelleğe Alma Etkinleştirilmiş Mac’iniz aracılığıyla hızlı şekilde sağlanmasının, sizin veya son kullanıcılarınızın bu gibi Apple Uygun İçeriklerini almak üzere tabi olduğu hükümleri değiştirmeyeceğini kabul edersiniz.&nbsp;</p>
<p class="p2"><span class="s1"></span><br></p>
<p class="p1">3. Apple Uygun İçeriklerine ilişkin tüm kullanımın, önbelleğe alınmakta olan Apple Uygun İçeriklerinin türünü belirleyen ilgili lisans hükümlerine tabi olduğunu kabul eder ve onaylarsınız. Söz konusu hükümler arasında Apple Medya Hizmetleri Hüküm ve Koşulları, iCloud Hüküm ve Koşulları, iTunes U Eğitmen Sözleşmesi, iTunes U Yazılım Lisans Sözleşmesi ve/veya indirilen yazılıma ilişkin geçerli lisans hükümleri (indirilen yazılıma ilişkin ayrı bir lisans sözleşmesi varsa bu sözleşme geçerli olur) olabilir ancak hükümler bunlarla sınırlı değildir. Apple Yazılım Lisans Sözleşmelerinin (SLA'lar) bir listesine şuradan ulaşabilirsiniz: <a href="https://www.apple.com/tr/legal/sla/">https://www.apple.com/tr/legal/sla/</a>. İçerikleri Önbelleğe Alma Özelliklerinin kullanımının ve Apple Uygun İçeriklerinin, Önbelleğe Alma Etkinleştirilmiş Mac’inizde saklanmasının size Apple Uygun İçeriklerine ilişkin geçerli lisans hükümleri kapsamında verilenler dışında herhangi bir hak sağlamadığını ve Apple’ın veya diğer telif hakkı sahiplerinin herhangi bir Apple Uygun İçeriği üzerindeki haklarını devrettiği, bu haklardan feragat ettiği ya da haklarının başka bir şekilde sınırlandırıldığı anlamına gelmediğini kabul eder ve onaylarsınız.</p>
<p class="p2"><span class="s1"></span><br></p>
<p class="p1">4. Önbelleğe Alma Etkinleştirilmiş Mac’inizi İçerikleri Önbelleğe Alma Özellikleri etkinleştirilmiş halde, sahip olmadığınız veya kontrolünüzde olmayan (ya da bu gibi amaçlarla kullanmak üzere resmi olarak yetkilendirilmediğiniz) bir ağ üzerinde kullanma ya da bu gibi Apple Uygun İçeriklerine evinizin, şirketinizin veya kuruluşunuzun dışındaki son kullanıcıların erişmesine izin verme yetkiniz yoktur. İçerikleri Önbelleğe Alma Özelliklerini yalnızca kendi kişisel, ticari olmayan kullanımınız ya da şirketiniz veya kuruluşunuz dahilinde kurum içi kullanım amaçlarıyla ve yalnızca işbu belgede açıkça izin verildiği şekilde kullanacağınızı kabul etmiş sayılırsınız. İçerikleri Önbelleğe Alma Özellikleri tarafından sağlanan hizmetleri veya bilgileri birleştiren veya bunlardan yararlanan ya da İçerikleri Önbelleğe Alma Özelliklerini herhangi bir şekilde kullanan üçüncü taraflara hizmet sunamazsınız.</p>
<p class="p2"><span class="s1"></span><br></p>
<p class="p1">5. Apple Yazılımının İçerikleri Önbelleğe Alma Özelliklerini etkinleştirerek, Apple’ın Önbelleğe Alma Etkinleştirilmiş Mac’inizde Apple Uygun İçeriklerini saklayabileceğini, izleyebileceğini, koruyabileceğini ve söz konusu amaçlarla donanım tanıtıcıları ve IP adresleri dahil ancak bunlarla sınırlı olmaksızın Önbelleğe Alma Etkinleştirilmiş Mac’iniz ve ilgili ağlar hakkında teknik bilgi toplayabileceğini ve bu bilgileri kullanabileceğini kabul etmiş sayılırsınız. Apple’ın doğrulama, saklama veya kimlik doğrulama mekanizmaları, dijital imzalama, dijital hak yönetimi veya Apple Yazılımı, hizmetleri, Apple Uygun İçerikleri ya da diğer Apple yazılım veya teknolojileri tarafından uygulanan diğer güvenlik mekanizmalarını devre dışı bırakmayacağınızı, bozmayacağınızı, ele geçirmeyeceğinizi, atlamayacağınızı ya da bunlara başka şekilde müdahale etmeyeceğinizi ve başkalarının da bunları yapmasına olanak sağlamayacağınızı kabul etmiş sayılırsınız.</p>
<p class="p2"><span class="s1"></span><br></p>
<p class="p1">6. Apple, Önbelleğe Alma Etkinleştirilmiş Mac’inizde Apple Uygun İçeriklerini önbelleğe alma için kullanıma sunmayı durdurma (örneğin, önceden önbelleğe almış olabileceğiniz bazı içeriklerin daha sonra önbelleğe alma için kullanılamaması) ve Önbelleğe Alma Etkinleştirilmiş Mac’inizden, önbelleğe alınmış Apple Uygun İçeriklerini kendi takdirine bağlı olarak herhangi bir zamanda kaldırma hakkını saklı tutar. Apple’ın bu gibi bir durumda size karşı herhangi bir sorumluluğu olmaz. Apple Uygun İçeriklerinin bu şekilde önbelleğe alınmasının tüm ülke veya bölgelerde uygun olmadığını kabul etmiş sayılırsınız. Önbelleğe alınmış Apple Uygun İçeriğini kaldırabilir ve İçerikleri Önbelleğe Alma Özelliklerini istediğiniz zaman etkisizleştirebilirsiniz.</p>
<p class="p2"><span class="s1"></span><br></p>
<p class="p1">I. <span class="s2">Remote Desktop Bağlantıları</span>. İşbu Lisansın hüküm ve koşulları uyarınca, başka bir bilgisayardan veya elektronik aygıttan (her biri "Aygıt" olarak anılır) Apple Yazılımının yüklü olduğu Apple marka bilgisayara (bu Bölümün amaçları doğrultusunda, söz konusu Apple marka bilgisayar "Evdeki Mac" olarak adlandırılacaktır) Ekran Paylaşma özelliği yoluyla veya başka şekillerde uzaktan bağlantı gerçekleştirilirken:</p>
<p class="p2"><span class="s1"></span><br></p>
<p class="p3">(i) Evdeki Mac’te yüklü olan ve görüntülenen Apple Yazılımının grafiksel masaüstü oturumunu denetlemek için herhangi bir zamanda doğrudan veya dolaylı olarak yalnızca tek bir (1) Aygıt uzaktan bağlanabilir ve</p>
<p class="p4"><span class="s1"></span><br></p>
<p class="p3">(ii) Apple Yazılımını herhangi bir şekilde kontrol etmedikleri sürece ve yalnızca, Evdeki Mac üzerinde çalışan ve görüntülenen Apple Yazılımının aynı grafiksel masaüstü oturumunu eşzamanlı izlemek amacıyla makul sayıda Aygıt aynı anda uzaktan bağlanabilir ancak</p>
<p class="p4"><span class="s1"></span><br></p>
<p class="p3">(iii) Evdeki Mac’te yüklü olan ve görüntülenen Apple Yazılımından farklı bir Apple Yazılımının ayrı bir grafiksel masaüstü oturumunu doğrudan veya dolaylı olarak denetlemek için herhangi bir anda yalnızca tek bir (1) Apple Marka Aygıt uzaktan bağlanabilir ve bu tür bir bağlantı yalnızca Apple Yazılımının Ekran Paylaşma özelliği yoluyla gerçekleşebilir.</p>
<p class="p2"><span class="s1"></span><br></p>
<p class="p1">Bu Bölüm 2I veya Bölüm 3’te açıkça izin verilen durumlar hariç olmak üzere ya da Apple tarafından başka bir şekilde lisansı verilmediği sürece, Apple Yazılımını veya yazılımın herhangi bir işlevini hizmet bürosu, zaman paylaşımı, terminal paylaşımı hizmetleriyle veya benzer türdeki diğer hizmetlerle birlikte (söz konusu hizmetler ister kendi şirketinizde ister üçüncü taraflarca sağlanıyor olsun) kullanmayacağınızı kabul edersiniz.</p>
<p class="p2"><span class="s1"></span><br></p>
<p class="p1">J. <span class="s2">Diğer Kullanım Sınırlamaları</span>. İşbu Lisansta belirtilen haklar, Apple Yazılımını Apple marka olmayan herhangi bilgisayarda yüklemenize, kullanmanıza veya çalıştırmanıza izin vermez. Bunları yapmayacağınızı ya da başkalarının bunları yapmasına olanak sağlamayacağınızı kabul edersiniz. Apple Yazılımında bulunan veya Apple Yazılımına eklenebilecek hiçbir sahiplik bildirimini (ticari marka ve telif hakkı bildirimleri de dahil) kaldırmayacağınızı, anlaşılmaz hale getirmeyeceğinizi ya da değiştirmeyeceğinizi kabul edersiniz. İşbu Lisansın hükümlerince başka bir şekilde izin verilmediği veya Apple tarafından başka bir şekilde lisansı verilmediği sürece: (i) Apple Yazılımını aynı anda yalnızca tek bir kullanıcı kullanabilir ve (ii) Apple Yazılımını, aynı anda birden fazla bilgisayar tarafından çalıştırılabileceği veya kullanılabileceği bir ağ üzerinde kullanıma sunamazsınız. Bölüm 3’te açıkça izin verilen durumlar hariç olmak üzere Apple Yazılımını kiralayamaz, kiraya veremez, ödünç veremez, satamaz, yeniden dağıtamaz veya yazılımın alt lisansını veremezsiniz.</p>
<p class="p2"><span class="s1"></span><br></p>
<p class="p1">K. <span class="s2">Yedek Kopya</span>. Yalnızca yedekleme amaçları doğrultusunda olmak üzere, Apple Yazılımının (Boot ROM kodu ve Apple marka donanımda gömülü olarak veya başka bir şekilde bulunan diğer Apple firmware’i hariç) makine tarafından okunabilir biçimde bir adet kopyasını oluşturabilirsiniz. Bunun için yedek kopyanın, orijinal yazılımdaki tüm telif hakkı ve diğer sahiplik bildirimlerini içermesi gerekir. Apple Boot ROM kodu ve firmware’i sadece Apple marka donanımlarda kullanım için sağlanmıştır. Apple Boot ROM kodunu veya firmware’ini ya da bunların herhangi bir parçasını kopyalayamaz, değiştiremez veya yeniden dağıtamazsınız.</p>
<p class="p2"><span class="s1"></span><br></p>
<p class="p1">L. <span class="s2">Var Olan Yazılımların Aktarılması</span>. Ayarlama/Geçiş Yardımcısı’nı kullanarak yazılımı bir Apple marka bilgisayardan başka bir Apple marka bilgisayara aktarmanız halinde, yazılımın bir kopyası başka bir bilgisayara aktarıldığı anda, ilgili yazılımın her iki bilgisayarda da lisanslı bir kopyası olmaması durumunda orijinal kopyanın kullanımına devam etmenizin mümkün olmayabileceğini unutmayın. Geçerli hüküm ve koşullar için ilgili yazılım lisans sözleşmelerini gözden geçirmeniz gerekir. Üçüncü taraf yazılım ve hizmetler bu Apple Yazılımı ile uyumlu olmayabilir ve bu Apple Yazılımının yüklenmesi, söz konusu üçüncü taraf yazılım ve hizmetlerin kullanılabilirliğini etkileyebilir.</p>
<p class="p2"><span class="s1"></span><br></p>
<p class="p1">M. <span class="s2">Açık Kaynak</span>. Apple Yazılımının belirli bileşenleri ve Apple Yazılımında bulunan üçüncü taraf açık kaynaklı programlar (topluca “Açık Kaynaklı Bileşenler” olarak adlandırılacaktır), Apple tarafından Open Source web sitesinde (<a href="https://www.opensource.apple.com/">https://www.opensource.apple.com/</a>) kullanıma sunulmuştur veya sunulabilir. Bu Açık Kaynaklı Bileşenleri yalnızca şu koşullara uygun olarak tadil edebilir veya değiştirebilirsiniz: (i) söz konusu tadil/değişiklik işlemi sonucunda elde edilen Apple Yazılımı, sahip olduğunuz veya sizin kontrolünüzde olan Apple marka bilgisayarlarda (söz konusu Apple bilgisayarlar, Apple Yazılımının uygun bir şekilde lisanslanmış bir kopyasına sahip olduğu sürece), tadil/değişiklik yapılmamış Apple Yazılımının yerine kullanılmalıdır; (ii) aksi halde, işbu Lisansın hükümlerine ve Açık Kaynaklı Bileşenlerin kullanımına ilişkin geçerli her türlü lisans hükümlerine tabi olmayı kabul edersiniz. Apple, bu şekilde üzerinde değişiklik yapılmış Apple Yazılımına yönelik olarak hiçbir güncelleme, bakım, garanti, teknik destek veya başka herhangi bir destek ya da hizmet sağlamakla yükümlü değildir. Apple Yazılımının Açık Kaynaklı Bileşenlerinin değiştirilmesi nedeniyle Apple donanımında meydana gelebilecek her türlü arıza veya hasarın, Apple donanım garantisi hükümlerinin kapsamı dışında olduğunu açık bir şekilde kabul edersiniz.</p>
<p class="p2"><span class="s1"></span><br></p>
<p class="p1">N. <span class="s2">Tersine Mühendislik Yasağı</span>. Apple Yazılımını veya Apple Yazılımınca sunulan herhangi bir hizmeti ya da bunların herhangi bir parçasını kopyalayamaz (işbu Lisansta veya sizin için geçerli olması halinde Kullanım Kurallarında açıkça izin verilen durumlar hariç olmak üzere), kaynak koda dönüştüremez, parçalarına ayıramaz, değiştiremez; bunlar üzerinde tersine mühendislik işlemi gerçekleştiremez; bunların kaynak kodunu elde etmeye çalışamaz, şifresini çözemez veya türetilmiş çalışmalarını oluşturamazsınız. Ayrıca, bunları yapmayacağınızı veya başkalarının bunları yapmasına olanak sağlamayacağınızı da kabul edersiniz. (Yukarıda belirtilen herhangi bir sınırlamanın, yürürlükteki yasalarca veya Apple Yazılımı ile birlikte sağlanabilecek olan Açık Kaynaklı Bileşenlerin kullanımının tabi olduğu lisans hükümlerince yasaklandığı durumlar hariçtir).</p>
<p class="p2"><span class="s1"></span><br></p>
<p class="p1">O. <span class="s2">Yasalara Uygunluk</span>. Apple Yazılımını ve Hizmetlerini (aşağıdaki Bölüm 6’da tanımlandığı gibi) ikamet ettiğiniz veya Apple Yazılımını ve Hizmetlerini indirdiğiniz ya da kullandığınız ülke veya bölgenin yerel yasaları da dahil olmak üzere yürürlükteki tüm yasalara uygun olarak kullanmayı kabul edersiniz. Apple Yazılımının ve Hizmetlerinin özellikleri her dilde veya bölgede kullanılamayabilir ve belirli özellikler bölgeye göre değişiklik gösterebilir. Apple Yazılımının ve Hizmetlerinin bazı özellikleri için internet bağlantısı gereklidir.</p>
<p class="p2"><span class="s1"></span><br></p>
<p class="p1">P. <span class="s2">Üçüncü Taraf Yazılımlar</span>. Apple, kolaylık sunmak adına Apple Yazılımı paketinin bir parçası olarak belirli üçüncü taraf yazılım veya hizmetlere erişim sağlamış olup söz konusu erişimi Apple Yazılımına ilişkin bir yükseltme, güncelleme veya ek olarak da sağlayabilir. Apple Yazılımının üçüncü taraf yazılım veya hizmetleri içermesi ya da bunlara erişim olanağı sağlaması durumunda, Apple’ın söz konusu yazılımlara veya hizmetlere ilişkin herhangi bir teknik destek ya da başka bir destek sağlama konusunda açık veya zımni hiçbir yükümlülüğü yoktur. Yazılım, hizmet ve/veya ürünleriyle ilgili teknik destek ve müşteri hizmetleri için lütfen doğrudan, ilgili yazılım tedarikçisi, üreticisi ya da hizmet sağlayıcısına danışın.</p>
<p class="p2"><span class="s1"></span><br></p>
<p class="p1">Q. <span class="s2">Apple Yazılım Değişiklikleri</span>. Apple Yazılımı, Apple Yazılım Değişikliği olup olmadığını düzenli aralıklarla Apple'dan denetler. Değişiklik olması halinde ilgili değişiklik otomatik olarak indirilip bilgisayarınıza ve varsa çevrebirim aygıtlarınıza yüklenebilir. <b>Apple Yazılımını kullanarak, Apple tarafından bilgisayarınıza ve çevrebirim aygıtlarınıza otomatik Apple Yazılım Değişiklikleri indirilip yüklenebileceğini kabul etmiş olursunuz.</b> Sistem Ayarları &gt; Yazılım Güncelleme &gt; İleri Düzey bölümündeki ayarları değiştirerek otomatik işletim sistemi güncellemelerini ve Hızlı Güvenlik Yanıtlarını dilediğiniz zaman kapatabilirsiniz.</p>
<p class="p2"><span class="s1"></span><br></p>
<p class="p1">R. <span class="s2">Sistem Karakterleri</span>. İşbu Lisansın hüküm ve koşullarına tabi olarak, Apple Yazılımında bulunan veya Apple Yazılımı ile oluşturulan Memoji karakterlerini (“Sistem Karakterleri”) (i) Apple Yazılımını çalıştırırken ve (ii) kişisel, ticari olmayan kullanımınız için kendi özgün içeriğinizi ve projelerinizi oluşturmak üzere kullanabilirsiniz. İşbu Lisans, Sistem Karakterlerinin kâr amaçlı, kâr amacı gütmeyen, herkesle paylaşıma yönelik ya da ticari amaçlarla kullanılması, çoğaltılması, görüntülenmesi, ifa edilmesi, kaydedilmesi, yayımlanması ya da dağıtılması dahil olmak ancak bunlarla sınırlı olmamak üzere, başka hiçbir şekilde kullanımına izin vermez.</p>
<p class="p2"><span class="s1"></span><br></p>
<p class="p1"><b>3. İzin Verilen Geliştirici Hizmetleri İçin Kiralama.</b></p>
<p class="p1">A. <span class="s2">Kiralama.</span> Şu koşulların her birinin karşılanması şartıyla, Apple Yazılımının geçerli lisansa sahip bir sürümünü bütünüyle bir kişi veya kuruluşa (her biri “Kiracı” olarak adlandırılır) kiralayabilir veya devren kiralayabilirsiniz:<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p3">(i) kiralanan Apple Yazılımı yalnızca İzin Verilen Geliştirici Hizmetlerinin sağlanması amacıyla kullanılmalıdır ve her Kiracı bu Lisansın hükümlerini inceleyip bunlara tabi olmayı kabul etmelidir;</p>
<p class="p4"><span class="s1"></span><br></p>
<p class="p3">(ii) her kiralama süresi en az art arda yirmi dört (24) saat uzunluğunda olmalıdır;<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iii) kiralama süresi boyunca, Apple Yazılımını kiraya veren taraf olarak sizin (“Kiraya Veren”) Apple Yazılımı için yönetici desteği sağlayabileceğiniz durumlar hariç olmak üzere Son Kullanıcı Kiracı, Apple Yazılımı ve yazılımın yüklü olduğu Apple marka donanımın yegane ve münhasır kullanım ve denetim yetkisine sahip olmalıdır ve<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iv) Son Kullanıcı, Apple Yazılımını kullanmadan önce Apple’ın Xcode geliştirici yazılımı ve diğer tüm Apple yazılımları veya üçüncü taraf yazılımlar da dahil ancak bunlarla sınırlı olmamak kaydıyla Apple Yazılımına önceden yüklenen tüm yazılımlar için geçerli hükümleri incelemeli ve bunlara tabi olacağını kabul etmelidir.</p>
<p class="p2"><span class="s1"></span><br></p>
<p class="p1">Bu Bölüm 3’ün amaçları doğrultusunda: (A) Son Kullanıcı Kiracı, kiralanan Apple Yazılımını İzin Verilen Geliştirici Hizmetleri için kullanan son kullanıcı olan Kiracı anlamına gelir. (B) İzin Verilen Geliştirici Hizmetleri ise yazılım geliştirme, kaynaktan yazılım oluşturma, yazılım geliştirme sırasında otomatik test ve bu etkinlikleri desteklemek üzere gerekli geliştirici araçlarının çalıştırılması da dahil ancak bunlarla sınırlı olmaksızın sürekli olarak sağlanan entegrasyon hizmetleri anlamına gelir. Her Kiraya Veren, işbu Bölüm 3 uyarınca Apple Yazılımını kiralamadan veya devren kiralamadan önce Apple Geliştirici İlişkileri (<a href="https://developer.apple.com/contact/macos-license/"><span class="s2">https://developer.apple.com/contact/macos-license/</span></a>) ile irtibat kurarak Apple’ı bilgilendirmelidir.</p>
<p class="p2"><span class="s1"></span><br></p>
<p class="p1">B. <span class="s2">Devren Kiralama</span>. Bir Kiracı, işbu Bölüm 3’ün tüm hükümlerine uymak şartıyla Bölüm 3 uyarınca Apple Yazılımını devren kiralayabilir. Apple Yazılımını devren kiraya veren bir Kiracı (işbu Bölüm 3 kapsamında Kiraya Veren olarak da kabul edilir), Apple Yazılımının ve yüklü olduğu Apple marka donanımın münhasır kullanımını ve denetimini, kiralama süresi boyunca tamamen Kiracısına devretmelidir.</p>
<p class="p2"><span class="s1"></span><br></p>
<p class="p1">C. <span class="s2">Yaptırım</span>. Kiraya Veren olarak; (i) her bir Kiracının işbu Bölüm 3’ün gerekliliklerine uymasını sağlamaktan; (ii) her bir Kiracının geçerli tüm lisans hükümlerini kabul etmesini sağlamaktan ve (iii) Apple’ın uyumluluğu sağlamasına yardımcı olmaktan sorumlu sayılırsınız. Bir Kiracı bu Lisansı veya geçerli diğer Apple lisans hükümlerini ihlal ederse Apple Yazılımını kullanma hakkı otomatik olarak sonlandırılır. Bu tür bir ihlalin mevcut olduğunu belirlemeniz ya da böyle bir ihlal olduğuyla ilgili olarak Apple’dan yazılı bildirim almanız durumunda söz konusu Kiracının Apple Yazılımı kullanımını derhal sonlandırmayı kabul edersiniz.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">D. <span class="s2">Sanallaştırma</span>. Kiraya Veren ya da Kiracı (ikisi birlikte değil), işbu Bölüm 3 kapsamında kiralamaya tabi olan her bir Apple Yazılımı kopyası için, Apple Yazılımının ek kopyalarını veya örneklerini 2B(iii) Bölümü uyarınca sanal işletim sistemi ortamlarında yükleyebilir, kullanabilir ve çalıştırabilir (Kiraya Verenin, bu Bölüm 3 uyarınca Kiracıya Apple Yazılımına erişme ve yazılımı kullanma olanağı sağlamak amacıyla hazırlık aracı olarak Apple Yazılımının yalnızca tek bir örneğini veya kopyasını sanallaştırabilmesi koşuluyla).<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">E. <span class="s2">Sistem Konfigürasyonu</span>. Kiracıysanız, Apple Yazılımının, yazılımı size kiralayan Kiraya Veren tarafından önceden konfigüre edilmiş olabileceğini (Analiz, Konum Servisleri ve diğer güvenlik, gizlilik ve veri toplama ile ilgili özelliklere ilişkin ayarların seçimi dahil) kabul edersiniz. Apple’ın, Apple Yazılımının Kiraya Veren tarafından konfigüre edilmesinden sorumlu olmadığını kabul eder ve onaylarsınız.</p>
<p class="p2"><span class="s1"></span><br></p>
<p class="p1"><b>4. Devir.</b></p>
<p class="p1">A. Apple Yazılımını, Apple marka bir donanım üzerinde önceden yüklenmiş olarak veya Apple Yazılımı lisansınızı Mac App Store’dan ya da bir yazılım güncellemesi yoluyla edindiyseniz Apple Yazılımı (Apple tarafından size verilen orijinal halinde) üzerindeki lisans haklarınızın tümünü şu koşullara uymak şartıyla bir seferliğine başka bir tarafa daimi olarak devredebilirsiniz: (i) Apple Yazılımı, Apple marka donanımınızla birlikte devredilmelidir; (ii) devir; tüm bileşen parçaları ve işbu Lisans dahil tüm Apple Yazılımını içermelidir; (iii) Apple Yazılımının, bilgisayar veya başka bir saklama aygıtında saklanan kopyaları da dahil olmak üzere tam ya da kısmi hiçbir kopyasını elinizde tutamazsınız ve (iv) Apple Yazılımını alan taraf işbu Lisansın hüküm ve koşullarını okuduğunu ve kabul ettiğini beyan eder. İşbu Lisans çerçevesinde Apple tarafından Apple Yazılımına ilişkin bir güncelleme (ör. sürüm 10.14’ten 10.14.1’e) sağlanırsa ilgili güncelleme, Apple Yazılımının bir parçası sayılır ve Apple Yazılımının güncelleme öncesindeki sürümünden ayrı olarak devredilemez.</p>
<p class="p2"><span class="s1"></span><br></p>
<p class="p1">B. Yukarıdaki 2M Bölümü çerçevesinde tadil edilen veya değiştirilen Apple Yazılımını devredemezsiniz. Apple Yazılımının tüm bileşenleri paket halinde sağlanır ve paketten çıkarılıp ayrı uygulama olarak dağıtılamaz. Belirli bir Apple marka donanım ürünüyle birlikte verilen Apple Yazılımının, Apple marka donanımın başka modellerinde çalışmayabileceğini unutmayın.</p>
<p class="p2"><span class="s1"></span><br></p>
<p class="p1">C. Apple tarafından tanıtım, değerlendirme, tanılama veya iyileştirme amaçlarıyla sağlanan Apple Yazılımı kopyaları yalnızca ilgili amaçlar için kullanılabilir ve yeniden satılamaz ya da devredilemez.</p>
<p class="p2"><span class="s1"></span><br></p>
<p class="p1"><b>5. Verileri Kullanma İzni. </b>Analiz, Konum Servisleri, Siri, Dikte ve Spotlight gibi belirli özelliklerin, ilgili işlevlerin sağlanması için bilgisayarınızdan bilgi alması gerekebilir. Bu özellikleri açtığınızda veya kullandığınızda, Apple'a hangi bilgilerin gönderildiği ve bu bilgilerin nasıl kullanılabileceğiyle ilgili ayrıntılı bilgiler sağlanır. Daha fazla bilgi edinmek için <a href="https://www.apple.com/tr/privacy/">https://www.apple.com/tr/privacy/</a> adresini ziyaret edebilirsiniz. Bilgileriniz her zaman, <a href="https://www.apple.com/tr/legal/privacy/">https://www.apple.com/tr/legal/privacy/</a> adresinde görüntülenebilen Apple'ın Gizlilik Politikası doğrultusunda kullanılır.</p>
<p class="p2"><span class="s1"></span><br></p>
<p class="p1"><b>6. Hizmetler ve Üçüncü Taraf Materyaller.</b></p>
<p class="p1">A. <span class="s2">Genel</span>. Apple Yazılımı; Apple’a ait iTunes Store, Mac App Store, Apple Books, Game Center, iCloud, Harita, News hizmetlerine ve Apple’a ve üçüncü taraflara ait olabilecek diğer hizmetlere ve web sitelerine (ayrı ayrı ve birlikte “Hizmetler”) erişim sağlayabilir. Bu Servislerin kullanılabilmesi için internet erişimi gereklidir. Belirli Servislerin kullanılabilmesi içinse Apple Kimliğine sahip olmanız, ek koşulları kabul etmeniz ve ilave ücretler ödemeniz gerekebilir. Bu yazılımı bir Apple Kimliğiyle veya başka Apple Hizmetleri ile bağlantılı şekilde kullanarak söz konusu Hizmet için geçerli hizmet kullanım koşullarını (örneğin, <a href="https://www.apple.com/tr/legal/internet-services/itunes/tr/terms.html">https://www.apple.com/tr/legal/internet-services/itunes/tr/terms.html</a> üzerinden erişip gözden geçirebileceğiniz, ilgili ülkeye ya da bölgeye özgü en güncel Apple Medya Hizmetleri Hüküm ve Koşulları) kabul edersiniz.</p>
<p class="p2"><span class="s1"></span><br></p>
<p class="p1">B. iCloud’a kaydolursanız “iCloud Drive”, “Paylaşılan Albümler” ve “Bul” gibi belirli iCloud özelliklerine doğrudan Apple Yazılımından erişilebilir. iCloud ve bu özelliklere ilişkin kullanımınızın şu adresten erişerek inceleyebileceğiniz en güncel iCloud Hüküm ve Koşullarına tabi olduğunu kabul eder ve onaylarsınız: <a href="https://www.apple.com/tr/legal/internet-services/icloud/tr/terms.html">https://www.apple.com/tr/legal/internet-services/icloud/tr/terms.html</a>.</p>
<p class="p2"><span class="s1"></span><br></p>
<p class="p1">C. <span class="s2">News Uygulaması İçeriği</span>. News uygulaması aracılığıyla erişilen içeriği sadece kişisel ve ticari olmayan amaçlarla kullanabilirsiniz. Söz konusu içeriği kullanarak içeriğe ilişkin bir sahiplik menfaati elde etmezsiniz. İçerik kullanımınız, herhangi bir sınırlama olmaksızın içeriğe yönelik ticari veya tanıtım amaçlı kullanım hakları sağlamaz.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">D. <span class="s2">Harita.</span> Harita verilerinin kapsamı da dahil olmak üzere Apple Yazılımının harita hizmeti ve özellikleri ("Harita") bölgeye göre değişiklik gösterebilir. Harita'yı açtığınızda veya kullandığınızda, Apple'a gönderilen bilgiler ve bunlardan nasıl yararlanılabileceğiyle ilgili ayrıntılar sağlanır. Harita kullanımınızın, Harita hizmetine ilişkin en güncel hüküm ve koşullara (Harita uygulamasının kenar çubuğundan erişip inceleyebilirsiniz) tabi olduğunu kabul eder ve onaylarsınız.</p>
<p class="p2"><span class="s1"></span><br></p>
<p class="p1">E. Hizmetlerden herhangi birini kullanarak; rencide edici, uygunsuz veya sakıncalı sayılabilecek; dili uygunsuz olarak tanımlanabilen ya da tanımlanamayan içeriklerle karşılaşabileceğinizi ve herhangi bir arama sonucunda veya belirli bir URL’nin girilmesiyle otomatik şekilde ve istemeden sakıncalı materyallere yönelik bağlantı veya referanslar oluşturulabileceğini kabul edersiniz. Yine de Servisleri, riski yalnızca size ait olmak üzere kullanmayı ve saldırgan, uygunsuz veya sakıncalı olarak değerlendirilebilecek içerikler için Apple'ın, iştiraklerinin, temsilcilerinin, yöneticilerinin ve lisans verenlerinin size karşı hiçbir yükümlülüğü olmayacağını kabul edersiniz.</p>
<p class="p2"><span class="s1"></span><br></p>
<p class="p1">F. Belirli Hizmetler, üçüncü taraflara ait içerik, veri, bilgi, uygulama veya materyalleri (“Üçüncü Taraf Materyaller”) görüntüleyebilir, içerebilir ya da kullanıma sunabilir veya belirli üçüncü taraf web sitelerinin bağlantılarını sağlayabilir. Hizmetleri kullanarak Apple’ın bu tip Üçüncü Taraf Materyallerin veya internet sitelerinin içeriği, doğruluğu, eksiksizliği, güncelliği, geçerliliği, telif haklarına uygunluğu, yasalarla uyumluluğu, topluma uygunluğu, kalitesi ya da başka herhangi bir yönünü incelemek veya değerlendirmekten sorumlu olmadığını onaylamış ve kabul etmiş olursunuz. Apple, görevlileri, bağlı şirketleri ve iştirakleri; üçüncü taraf Hizmetler, Üçüncü Taraf Materyaller veya web siteleri ya da üçüncü taraflara ait başka herhangi bir materyal, ürün veya hizmet için size ya da başka bir kişiye karşı garanti veya onay vermez ve bunlarla ilgili herhangi bir yükümlülük ya da sorumluluk kabul etmez. Üçüncü Taraf Materyaller ve diğer web sitelerine yönelik bağlantılar yalnızca size kolaylık olması amacıyla sağlanır.</p>
<p class="p2"><span class="s1"></span><br></p>
<p class="p1">G. Apple veya içerik sağlayıcıları, Hizmetlerden herhangi biri tarafından görüntülenen borsa bilgilerinin, konum verilerinin, sağlık bilgilerinin ya da başka herhangi bir verinin kullanılabilirliğini, doğruluğunu, eksiksizliğini, güvenilirliğini veya güncelliğini garanti etmez. Hizmetlerden herhangi biri tarafından görüntülenen finansal bilgiler yalnızca genel bilgilendirme amaçları doğrultusunda sağlanır ve yatırım tavsiyesi olarak görülmemelidir. Hizmetler aracılığıyla elde edilen bilgilere dayalı olarak herhangi bir menkul kıymet işlemi yapmadan önce, ülkenizde veya bölgenizde finans ya da menkul kıymetler konularında tavsiye vermeye yasal olarak yetkili olan bir finans veya menkul kıymetler uzmanına danışmanız gerekir. Apple'ın Harita hizmeti de dahil olmak üzere herhangi bir Hizmet tarafından sağlanan konum verileri yalnızca temel navigasyon ve/veya planlama amaçlarıyla sağlanır; kesin konum bilgilerinin gerekli olduğu veya hatalı, yanlış, gecikmeli ya da eksik konum verilerinin ölüme, yaralanmaya veya mal ya da çevrenin zarar görmesine yol açabileceği durumlar için kullanıma yönelik değildir. Harita hizmetinden aldığınız sonuçların hava durumu, yol ve trafik koşulları ve jeopolitik olaylar da dahil ancak bunlarla sınırlı olmamak üzere Harita verilerinin doğruluğunu etkileyebilecek faktörler nedeniyle, gerçek yol veya arazi koşullarından farklılık gösterebileceğini kabul edersiniz. Güvenliğiniz için her zaman trafik levhalarını ve geçerli yol koşullarını dikkate alın. Güvenli sürüş kurallarına ve trafik düzenlemelerine uyun. Bisiklet ve yürüme yol tariflerinin, ayrılmış yolları içermeyebileceğini unutmayın.</p>
<p class="p2"><span class="s1"></span><br></p>
<p class="p1">H. Hizmet kullanımı yoluyla herhangi bir içerik yüklerseniz söz konusu içerikle ilgili tüm haklara sahip olduğunuzu veya içeriği karşıya yükleme yetkiniz olduğunu ya da yasal olarak karşıya yükleme izniniz olduğunu ve içeriğin, Hizmetlere ilişkin herhangi bir hizmet kullanım şartını ihlal etmediğini kabul etmiş sayılırsınız. Hizmetlerin; Apple'a, site sahibine veya lisans verenlerine ait özel içerik, bilgi ve materyaller içerdiğini ve telif hakkı da dahil ancak bununla sınırlı olmamak üzere, geçerli fikri mülkiyet hakları ve diğer kanunlar tarafından korunduğunu kabul edersiniz. Söz konusu tescilli içerik, bilgi veya materyalleri, Hizmetlerin izin verilen kullanımı haricinde ya da işbu Lisansın hükümlerine uygun olmayan veya bir üçüncü tarafın ya da Apple'ın fikri mülkiyet haklarını ihlal edecek şekilde kullanmayacağınızı kabul edersiniz. Hizmetlerin hiçbir kısmı herhangi bir biçimde veya hiçbir yöntemle çoğaltılamaz. Hiçbir şekilde Hizmetlerde değişiklik yapmayacağınızı, hizmetleri kısa veya uzun süreli olarak kiraya vermeyeceğinizi, ödünç vermeyeceğinizi, satmayacağınızı, dağıtmayacağınızı veya Hizmetlere dayalı türetilen çalışmalar oluşturmayacağınızı ve Hizmetleri; herhangi bir bilgisayar virüsü, solucan, truva atı ya da başka bir kötü amaçlı yazılım göndermek, ağ kapasitesini ihlal etmek veya ağ kapasitesine yük bindirmek de dahil ancak bunlarla sınırlı olmamak üzere izin verilmeyen şekilde kullanmayacağınızı kabul edersiniz. Ayrıca, Hizmetleri başka bir tarafı taciz edecek, kötüye kullanacak, gizlice takip edecek, tehdit edecek, kötüleyecek veya haklarını başka şekilde ihlal edecek şekilde kullanmayacağınızı ve Apple'ın, bu tür bir kullanımınız ya da Hizmetlerden herhangi birini kullanmanız sonucunda maruz kalabileceğiniz tacizkâr, tehdit edici, küçük düşürücü, saldırgan, ihlal edici veya kanun dışı mesaj veya aktarımlardan hiçbir şekilde sorumlu olmayacağını kabul edersiniz.</p>
<p class="p2"><span class="s1"></span><br></p>
<p class="p1">I. İlaveten, söz konusu Hizmetler ve Üçüncü Taraf Materyaller her dilde veya her ülkede ya da bölgede mevcut olmayabilir. Apple, söz konusu Hizmetlerin ve Üçüncü Taraf Materyallerin belirli bir yerde kullanıma uygun olacağı veya kullanılabileceğine ilişkin olarak hiçbir taahhütte bulunmaz. Söz konusu Hizmetleri veya Üçüncü Taraf Materyalleri kullanmak ya da bunlara erişmek isterseniz bunu kendi inisiyatifinizle yapar, yerel kanunlar ve gizlilik ile veri toplama kanunları da dahil olmak üzere yürürlükteki tüm kanunlara uymaktan sorumlu olursunuz. Apple ve lisans verenleri, herhangi bir Hizmeti herhangi bir zamanda, bildirimde bulunmaksızın değiştirme, askıya alma, kaldırma veya Hizmete erişimi devre dışı bırakma hakkını saklı tutar. Apple, söz konusu Hizmetlerden herhangi birinin kaldırılmasından veya bunlara erişimin devre dışı bırakılmasından hiçbir koşulda sorumlu olmaz. Apple, ihbarda bulunmaksızın veya herhangi bir sorumluluk taşımaksızın belirli Hizmetlerin kullanımına ya da erişimine sınırlamalar da koyabilir.</p>
<p class="p2"><span class="s1"></span><br></p>
<p class="p1"><b>7. Fesih.</b> İşbu Lisans feshedilene kadar yürürlükte kalacaktır. İşbu Lisansın hükümlerine uymamanız halinde, Apple'ın herhangi bir bildirimde bulunmasına gerek olmaksızın işbu Lisans kapsamındaki haklarınız otomatik olarak feshedilir veya geçerliliğini yitirir. İşbu Lisansın feshini takiben Apple Yazılımının tüm kullanımını sonlandırmanız ve Apple Yazılımının kısmi ya da tam, tüm kopyalarını imha etmeniz gerekir. İşbu Lisansın 5, 6, 7, 8, 9, 10, 12, 13 ve 14 numaralı Bölümleri, fesihten sonra da geçerli olmaya devam eder.</p>
<p class="p2"><span class="s1"></span><br></p>
<p class="p1"><b>8. Garanti Reddi</b>.</p>
<p class="p1">A. Tüketici olan bir müşteriyseniz (Apple Yazılımını ticari, işle ilgili veya mesleki nedenler dışında kullanan birisiyseniz) bulunduğunuz ülkede aşağıdaki sınırlamaların size uygulanmasını engelleyen yasal haklarınız olabilir ve bu durumda bu sınırlamalar sizin için geçerli olmaz. Haklarınızla ilgili olarak daha fazla bilgi edinmek için yerel bir tüketici danışma kuruluşuna danışmanız gerekir.</p>
<p class="p2"><span class="s1"></span><br></p>
<p class="p1">B. GEÇERLİ YASALARIN İZİN VERDİĞİ ÖLÇÜDE, APPLE YAZILIMINI VE APPLE YAZILIMI ÜZERİNDEN SUNULAN VEYA ERİŞİLEN HİZMETLERİ, RİSKİ YALNIZCA SİZE AİT OLMAK ÜZERE KULLANDIĞINIZI VE MEMNUN EDİCİ KALİTE, PERFORMANS, DOĞRULUK VE ÇALIŞMALARA İLİŞKİN TÜM RİSKİN SİZE AİT OLDUĞUNU AÇIKÇA ONAYLAR VE KABUL EDERSİNİZ.</p>
<p class="p2"><span class="s1"></span><br></p>
<p class="p1">C. GEÇERLİ YASALARIN İZİN VERDİĞİ AZAMİ ÖLÇÜDE, APPLE YAZILIMI VE HİZMETLERİ, TÜM KUSURLARIYLA BİRLİKTE “OLDUĞU GİBİ” VE HİÇBİR TÜRDEN GARANTİ OLMAKSIZIN SAĞLANIR. APPLE VE APPLE’IN LİSANS VERENLERİ (BÖLÜM 8 VE 9’UN AMAÇLARI DOĞRULTUSUNDA BİRLİKTE “APPLE” OLARAK ANILACAKTIR) APPLE YAZILIMINA VE HİZMETLERİNE İLİŞKİN PAZARLANABİLİRLİK, TATMİN EDİCİ KALİTE, BELİRLİ BİR AMACA UYGUNLUK, DOĞRULUK, ZİLYETLİK, ÜÇÜNCÜ TARAF HAKLARINI İHLAL ETMEMEYE İLİŞKİN ZIMNİ GARANTİLER VE/VEYA KOŞULLAR DA DAHİL ANCAK BUNLARLA SINIRLI OLMAMAK ÜZERE TÜM AÇIK, ZIMNİ VEYA KANUNİ TÜM GARANTİ VE KOŞULLARI İŞBURADA KABUL ETMEMEKTEDİR.</p>
<p class="p2"><span class="s1"></span><br></p>
<p class="p1">D. APPLE; APPLE YAZILIMI VE HİZMETLERİ KULLANMANIZA MÜDAHALE EDİLMEYECEĞİNİ, APPLE YAZILIMININ İŞLEVLERİNİ VEYA APPLE YAZILIMINCA YERİNE GETİRİLEN YA DA SUNULAN HİZMETLERİN İHTİYAÇLARINIZI KARŞILAYACAĞINI, APPLE YAZILIMININ VE HİZMETLERİNİN ÇALIŞMASININ KESİNTİSİZ VEYA HATASIZ OLACAĞINI, HER TÜRLÜ HİZMETİN SUNULMAYA DEVAM EDECEĞİNİ, APPLE YAZILIMI VEYA HİZMETLERİNDEKİ KUSURLARIN DÜZELTİLECEĞİNİ YA DA APPLE YAZILIMI VE HİZMETLERİNİN ÜÇÜNCÜ TARAFLARA AİT HER TÜRLÜ YAZILIM, UYGULAMA VEYA HİZMETLERLE UYUMLU OLACAĞINI GARANTİ ETMEZ. BU APPLE YAZILIMININ YÜKLENMESİ, APPLE ÜRÜNLERİNİN VE HİZMETLERİNİN YANI SIRA ÜÇÜNCÜ TARAF YAZILIMLARIN, UYGULAMALARIN VEYA ÜÇÜNCÜ TARAF HİZMETLERİN BULUNABİLİRLİĞİNİ VE KULLANILABİLİRLİĞİNİ ETKİLEYEBİLİR.</p>
<p class="p2"><span class="s1"></span><br></p>
<p class="p1">E. AYRICA, APPLE YAZILIMI VE HİZMETLERİNİN NÜKLEER TESİSLER, UÇAKLARIN SEYRÜSEFER HİZMETLERİ VEYA İLETİŞİM SİSTEMLERİ, HAVA TRAFİK KONTROLÜ, YAŞAM DESTEK VEYA SİLAH SİSTEMLERİ DAHİL ANCAK BUNLARLA SINIRLI OLMAKSIZIN APPLE YAZILIMI VE HİZMETLERİNDEKİ BİR AKSAMA YA DA GECİKMENİN VEYA BUNLARIN SUNDUĞU İÇERİK, VERİ YA DA BİLGİLERDEKİ HATA VEYA YANLIŞLARIN ÖLÜM, YARALANMA YA DA CİDDİ FİZİKSEL VEYA ÇEVRESEL ZARARA YOL AÇABİLECEĞİ DURUM YA DA ORTAMLARDA KULLANIM İÇİN GELİŞTİRİLMEDİĞİNİ VEYA BU DURUM YA DA ORTAMLARDA KULLANIMA UYGUN OLMADIĞINI DA KABUL EDERSİNİZ.</p>
<p class="p2"><span class="s1"></span><br></p>
<p class="p1">F. APPLE VEYA YETKİLİ BİR APPLE TEMSİLCİSİ TARAFINDAN SÖZLÜ YA DA YAZILI OLARAK VERİLEN BİLGİ VEYA TAVSİYELER BİR GARANTİ TEŞKİL ETMEZ. APPLE YAZILIMININ VEYA HİZMETLERİNİN KUSURLU OLDUĞU KANITLANIRSA GEREKLİ HER TÜRLÜ SERVİS, ONARIM YA DA DÜZELTME MASRAFLARINI ÜSTLENECEĞİNİZİ KABUL EDERSİNİZ. BAZI YARGI ÇEVRELERİNDE, ZIMNİ GARANTİLERİN HARİÇ TUTULMASINA VEYA TÜKETİCİNİN YÜRÜRLÜKTEKİ KANUNİ HAKLARININ SINIRLANDIRILMASINA İZİN VERİLMEZ. BU NEDENLE, YUKARIDAKİ HARİÇ TUTMA VEYA SINIRLAMALAR SİZİN İÇİN GEÇERLİ OLMAYABİLİR.</p>
<p class="p2"><span class="s1"></span><br></p>
<p class="p1"><b>9. Sorumluluğun Sınırlandırılması.</b> GEÇERLİ YASALARLA YASAKLANMADIĞI ÖLÇÜDE, APPLE’A SÖZ KONUSU ZARARLARIN MEYDANA GELME OLASILIĞI BİLDİRİLMİŞ OLSA DAHİ; APPLE, BAĞLI ŞİRKETLERİ, ARACILARI VEYA YÖNETİCİLERİ HİÇBİR DURUMDA, APPLE YAZILIMINI YA DA HİZMETLERİNİ VEYA APPLE YAZILIMI YA DA HİZMETLERİ İLE BİRLİKTE GELEN TÜM ÜÇÜNCÜ TARAF YAZILIMLARI, UYGULAMALARI VEYA HİZMETLERİ KULLANMANIZDAN YA DA BUNLARI KULLANAMAMANIZDAN KAYNAKLANAN VEYA BUNUNLA İLİŞKİLİ OLAN KÂR KAYBI, VERİ BOZULMASI YA DA KAYBI, VERİ VEYA BİLGİLERİ AKTARAMAMA YA DA ALAMAMA (KURS YÖNERGELERİ, ÖDEVLERİ VE MATERYALLERİ DAHİL ANCAK BUNLARLA SINIRLI OLMAMAK ÜZERE), İŞİN KESİNTİYE UĞRAMASI VEYA DİĞER TİCARİ ZARARLAR YA DA KAYIPLAR DA DAHİL ANCAK BUNLARLA SINIRLI OLMAKSIZIN HANGİ TÜRDEN OLURSA OLSUN HİÇBİR ARIZİ, ÖZEL, DOLAYLI VEYA HASILI ZARARLAR VEYA YARALANMALARDAN (HER NE ŞEKİLDE MEYDANA GELMİŞ OLURSA OLSUN) ÖTÜRÜ, SORUMLULUK TEORİSİNE (AKDİ SORUMLULUK, HAKSIZ FİİL SORUMLULUK YA DA DİĞER SORUMLULUK HALLERİNE) GÖRE SORUMLU OLMAYACAKTIR. BAZI ÜLKE KANUNLARI YARALANMALARA VEYA ARIZİ YA DA HASILI ZARARLARA KARŞI SORUMLULUĞUN HARİÇ TUTULMASINA VEYA SINIRLANDIRILMASINA İZİN VERMEMEKTEDİR. BU DURUMDA BU SINIRLAMA SİZİN İÇİN GEÇERLİ OLMAYABİLİR. Apple'ın her türlü zarara karşı (yaralanma ile ilgili durumlarda, yürürlükteki yasaların gerekli gördüğü durumlar haricinde) toplam sorumluluğu hiçbir durumda iki yüz elli doları ($250) aşmayacaktır. Yukarıdaki sınırlamalar üstte belirtilen çözüm esas amacını karşılamasa bile geçerli olacaktır. JAPONYA'NIN TÜKETİCİ SÖZLEŞMESİ YASASI GEÇERLİYSE, BU LİSANSTAKİ DİĞER ŞARTLARA BAKILMAKSIZIN, APPLE'IN SÖZLEŞMENİN İHLALİ VEYA HAKSIZ FİİLDEN KAYNAKLANAN ZARARLARA YÖNELİK SORUMLULUĞUNU SINIRLAYAN ŞARTLAR, SÖZ KONUSU ZARAR APPLE'IN KASITLI SUİSTİMAL VEYA AĞIR İHMALİNDEN KAYNAKLANIYORSA UYGULANMAYACAKTIR.</p>
<p class="p2"><span class="s1"></span><br></p>
<p class="p1"><b>10. Dijital Sertifikalar.</b> Apple Yazılımı, Apple veya üçüncü taraflarca yayımlanmış dijital sertifikaların kabul edilebilmesini sağlayan işlevlere sahiptir. APPLE TARAFINDAN VEYA BİR ÜÇÜNCÜ TARAFÇA YAYIMLANMIŞ BİR SERTİFİKAYA GÜVENİP GÜVENMEME KARARI YALNIZCA SİZİN SORUMLULUĞUNUZDADIR. DİJİTAL SERTİFİKALARI KULLANMANIZA İLİŞKİN RİSK YALNIZCA SİZE AİTTİR. GEÇERLİ YASALARIN İZİN VERDİĞİ AZAMİ ÖLÇÜDE APPLE, DİJİTAL SERTİFİKALARIN PAZARLANABİLİRLİĞİNE VEYA BELİRLİ BİR AMACA UYGUNLUĞUNA, DOĞRULUĞUNA, GÜVENLİĞİNE YA DA ÜÇÜNCÜ TARAF HAKLARINI İHLAL ETMEMESİNE YÖNELİK AÇIK VEYA ZIMNİ HERHANGİ BİR BEYAN VEYA TAAHHÜTTE BULUNMAZ. (a) Hiçbir sertifikayı değiştirmeyeceğinizi veya kötüye kullanmayacağınızı; (b) dijital sertifikaları yalnızca yasal amaçlarla ve geçerli Sertifika Politikası, Sertifika Uygulama Bildirimi ya da diğer Sertifika Otoritesi iş uygulaması açıklamaları uyarınca kullanacağınızı; (c) yetkisiz kullanıcıların dijital sertifikalarınızdan yararlanmalarını önlemekten yalnızca sizin sorumlu olduğunuzu; (d) yetkisiz kullanıcıların dijital sertifikanıza ilişkin gizli anahtardan yararlanmalarını önlemekten yalnızca sizin sorumlu olduğunuzu ve (e) gizliliğinin ihlal edildiğini düşündüğünüz sertifikalarınızın tümünü iptal edeceğinizi kabul edersiniz. Apple'ın Sertifika Politikası ve Sertifika Uygulama Bildirimleri şu adreste bulunabilir: <a href="https://www.apple.com/certificateauthority">https://www.apple.com/certificateauthority</a>.</p>
<p class="p2"><span class="s1"></span><br></p>
<p class="p1"><b>11. İhracat Denetimi. </b>ABD yasaları ve Apple Yazılımının edinildiği ülke yasaları tarafından izin verilen durumlar dışında, Apple Yazılımını kullanamaz veya başka şekilde ihraç veya yeniden ihraç edemezsiniz. Apple Yazılımı, bunlarla sınırlı olmayacak şekilde özellikle de (a) ABD tarafından ambargo uygulanan ülkelere veya (b) ABD Hazine Bakanlığının Özel Olarak Belirlenmiş Vatandaşlar listesinde ya da ABD Ticaret Bakanlığının Reddedilen Kişiler veya Tüzel Kişiler Listesinde ya da diğer yasaklı kişi listelerinde bulunan kişilere ihraç veya yeniden ihraç edilemez. Apple Yazılımını kullanarak, böyle bir ülkede veya böyle bir listede bulunmadığınızı beyan ve taahhüt edersiniz. Ayrıca Apple Yazılımını; füzelerin, nükleer, kimyasal veya biyolojik silahların geliştirilmesi, tasarlanması, imalatı ya da üretimi de dahil ancak bunlarla sınırlı olmamak üzere ABD kanunları ile yasaklanan hiçbir amaçla kullanmayacağınızı kabul edersiniz.</p>
<p class="p2"><span class="s1"></span><br></p>
<p class="p1"><b>12. Hükümet Son Kullanıcıları.</b> Apple Yazılımı veya ilişkili belgeler, terimin 48 CFR Bölüm 2.101'de tanımlandığı şekliyle "Ticari Öğeler" olarak anılır ve yürürlükte olan 48 CFR Bölüm 12.212 veya 48 CFR Bölüm 227.7202'de kullanıldığı şekliyle "Ticari Bilgisayar Yazılımı" ve "Ticari Bilgisayar Yazılımı Belgeleri" terimlerini içerir. Yürürlükte olan 48 CFR Bölüm 12.212 veya 48 CFR Bölüm 227.7202-1 ila Bölüm 227.7202-4 ile tutarlı olarak, Ticari Bilgisayar Yazılımı ve Ticari Bilgisayar Yazılımı Belgelerinin lisansı ABD Hükümeti son kullanıcılarına (a) yalnızca Ticari Öğeler olarak ve (b) buradaki hüküm ve koşullara uygun şekilde yalnızca diğer tüm son kullanıcılara sağlanan haklarla verilir. Yayımlanmamış eserlere ilişkin haklar, Amerika Birleşik Devletleri telif hakkı yasalarınca koruma altındadır.</p>
<p class="p2"><span class="s1"></span><br></p>
<p class="p1"><b>13. Uygulanacak Hukuk ve Ayrılabilirlik</b>. İşbu Lisans, yasalar ihtilafı esasları hariç olmak üzere Kaliforniya Eyaleti yasalarına tabidir ve bu yasalar doğrultusunda yorumlanacaktır. İşbu Lisans, Uluslararası Taşınır Mal Satımına İlişkin Birleşmiş Milletler Sözleşmesi'ne tabi değildir ve söz konusu sözleşmenin hükümleri açıkça kapsam dışında bırakılmıştır. Birleşik Krallık'ta bulunan bir tüketiciyseniz işbu Lisans, yaşadığınız yerin yargı bölgesindeki kanunlara tabi olur. Yetkili herhangi bir mahkeme, herhangi bir nedenle işbu Lisansın herhangi bir hükmünün veya belirli bir kısmının uygulanamaz olduğunu kabul ederse işbu Lisansın kalan hükümleri tüm geçerliliğiyle yürürlükte kalır.</p>
<p class="p2"><span class="s1"></span><br></p>
<p class="p1"><b>14. Sözleşmenin Bütünü; Geçerli Dil.</b> İşbu Lisans, Apple Yazılımına ilişkin olarak Apple ile aranızdaki sözleşmenin tamamını oluşturur ve ilgili konuya ilişkin daha önceki veya eşzamanlı tüm mutabakatların yerine geçer. Yazılı olmadığı ve Apple tarafından imzalanmadığı müddetçe işbu Lisanstaki hiçbir tadil veya değişiklik bağlayıcı olmaz. İşbu Lisansın çevirileri yerel gereklilikler doğrultusunda yapılır. İşbu Lisansın İngilizce kopyası ile İngilizce olmayan kopyaları arasında herhangi bir ihtilaf olması durumunda, yargı çevrenizdeki yasalar ile yasaklanmadığı ölçüde işbu Lisansın İngilizce kopyası geçerli olur.</p>
<p class="p2"><span class="s1"></span><br></p>
<p class="p1"><b>15. Üçüncü Taraflara İlişkin Kabuller.</b></p>
<p class="p1">A. Apple Yazılımının bazı kısımları, üçüncü taraf yazılımları ve telif hakkı ile korunan materyalleri kullanıyor veya içeriyor olabilir. Bu tür materyallere ilişkin kabuller, lisans hükümleri ve açıklamalar Apple Yazılımına ilişkin elektronik belgelerde bulunur. Bu tür materyalleri kullanmanız ilgili hükümlere tabi olur. Google Güvenli Tarama Hizmetinin kullanımı, Google Hizmet Şartları'na (<a href="https://www.google.com/intl/tr/policies/terms/">https://www.google.com/intl/tr/policies/terms/</a>) ve Google Gizlilik Politikası'na (<a href="https://www.google.com/intl/tr/policies/privacy/">https://www.google.com/intl/tr/policies/privacy/</a>) tabidir.</p>
<p class="p2"><span class="s1"></span><br></p>
<p class="p1">B. Apple Yazılımında bulunan belirli yazılım kitaplıkları ve diğer üçüncü taraf yazılımlar ücretsiz yazılımlar olup duruma göre GNU General Public License (GPL) veya GNU Library/Lesser General Public License (LGPL) hükümleri kapsamında lisanslanmıştır. Apple’a (<a href="http://opensource@apple.com">opensource@apple.com</a>) yazılı istek göndererek GPL veya LGPL (hangisi geçerliyse) hükümleri kapsamındaki bu ücretsiz yazılımların kaynak kodlarının makine tarafından okunabilir, eksiksiz bir kopyasını ortam, nakliye ve işleme masrafları hariç herhangi bir ücret ödemeden edinebilirsiniz. GPL/LGPL yazılımları, faydalı olması amacıyla ancak HERHANGİ BİR GARANTİ OLMAKSIZIN ve bunların PAZARLANABİLİRLİĞİ veya BELİRLİ BİR AMACA UYGUNLUĞUNA dair herhangi bir zımni garanti dahi olmaksızın dağıtılır. GPL ve LGPL’nin birer kopyası Apple Yazılımına dahil edilmiştir.</p>
<p class="p2"><span class="s1"></span><br></p>
<p class="p1">C. MPEG-4 Kullanımı. Bu ürün, (i) başlık temelinde ödeme yapılan fiziksel ortamlarda saklanan veya çoğaltılan verilerle ve/veya (ii) başlık temelinde ödeme yapılan ve kalıcı olarak saklama ve/veya kullanım için son kullanıcıya aktarılan verilerle bağlantılı kodlama için ek lisans alınmasının ve telif ücretlerinin ödenmesinin gerekli olduğu haller dışında, MPEG-4 Sistemleri Standardına uygun şekilde kodlama için MPEG-4 Sistemleri Patent Portföyü Lisansı kapsamında lisanslanmıştır. Bu tür bir ek lisans MPEG LA, LLC şirketinden edinilebilir. Daha fazla bilgi için <a href="https://www.mpegla.com">https://www.mpegla.com</a> adresine bakın.</p>
<p class="p2"><span class="s1"></span><br></p>
<p class="p1">Bu ürün, (i) MPEG-4 Görsel Standardı ("MPEG-4 Video") uyarınca video kodlama ve/veya (ii) yazılımı ticari olmayan, kişisel amaçlarla kullanan bir tüketici tarafından kodlanmış ve/veya MPEG LA tarafından MPEG-4 video sağlamak üzere lisanslı bir video tedarikçisinden elde edilmiş MPEG-4 videosunun kodunun çözülmesi amaçlarıyla MPEG-4 Görsel Patent Portföyü Lisansı kapsamında, tüketicilerin kişisel ve ticari olmayan kullanımına yönelik olarak lisanslanmıştır. Başka herhangi bir kullanım için lisans verilmemiştir veya verildiği ima edilemez. Tanıtım, dahili ve ticari kullanım ve lisans alma konuları dahil olmak üzere ilave bilgiler MPEG LA, LLC şirketinden edinilebilir. Şu adrese bakabilirsiniz: <a href="https://www.mpegla.com">https://www.mpegla.com</a>.</p>
<p class="p2"><span class="s1"></span><br></p>
<p class="p1">D. H.264/AVC Bildirimi.<b> </b>Apple Yazılımının AVC kodlama ve/veya kod çözme işlevlerine sahip olması durumunda, H.264/AVC’nin ticari kullanımı için ilave lisans alınması gerekir ve<b> </b>bununla ilgili olarak aşağıdaki hüküm uygulanır: İŞBU LİSANS KAPSAMINDA, BU ÜRÜNDEKİ AVC İŞLEVİ,<b> </b>YALNIZCA TÜKETİCİNİN TİCARİ OLMAYAN, KİŞİSEL KULLANIMI İÇİN LİSANSLANMIŞTIR VE TÜKETİCİ, SÖZ KONUSU İŞLEVİ YALNIZCA (i) AVC STANDARDI (“AVC VİDEO”) UYARINCA VİDEO KODLAMAK VE/VEYA (ii) TİCARİ OLMAYAN, KİŞİSEL BİR FAALİYETTE BULUNAN BİR TÜKETİCİ TARAFINDAN KODLANAN VE/VEYA AVC VİDEO SAĞLAMA KONUSUNDA LİSANS SAHİBİ BİR VİDEO TEDARİKÇİSİNDEN TEMİN EDİLMİŞ BİR AVC VİDEOSUNUN KODUNU ÇÖZMEK AMACIYLA KULLANABİLİR. DİĞER KULLANIMLAR VE LİSANSLARA İLİŞKİN BİLGİLER MPEG LA L.L.C. ŞİRKETİNDEN EDİNİLEBİLİR. BKZ. <a href="HTTPS://WWW.MPEGLA.COM">HTTPS://WWW.MPEGLA.COM</a>.</p>
<p class="p2"><span class="s1"></span><br></p>
<p class="p1">E. AMR Bildirimi. Bu üründe yer alan Adaptive Multi-Rate (“AMR”) (Uyarlanabilir Çoklu Oran) kodlama ve kod çözme işlevleri, hücresel bağlantı üzerinden sesli aramalar yapılması veya Windows platformuna ilişkin QuickTime mimarisindeki herhangi bir telefon ürününde kullanılması amacıyla lisanslanmamıştır. Bu üründeki AMR kodlama ve kod çözme işlevleri, şunları da içerecek şekilde bir hücresel iletişim altyapısında kullanım için de lisanslanmamıştır: baz istasyonları, baz istasyonu/radyo ağı denetleyicileri, anahtarlama merkezleri ve genel anahtarlı ağa yönelik giriş ve çıkış ağ geçitleri.</p>
<p class="p2"><span class="s1"></span><br></p>
<p class="p1">F. FAA Bildirimi. Apple Yazılımı aracılığıyla görüntülenen Uçak Durum Göstergesi ve Ulusal Havacılık Sistemi Durum Bilgisi verileri (topluca “Uçuş Verileri”), Federal Havacılık İdaresi tarafından üretilmektedir. FAA’nın önceden alınmış yazılı izni olmaksızın Uçuş Verilerini yeniden dağıtmayacağınızı kabul edersiniz. FAA ve Apple, Uçuş Verilerinin kullanımı ve doğruluğu hakkında (pazarlanabilirliğe ve belirli bir amaca uygunluğa ilişkin zımni garantiler dahil) açık veya zımni hiçbir garantide bulunmaz. Uçuş Verilerinin kullanımından kaynaklanan hiçbir kayıp, hasar, talep, yükümlülük, gider, ceza veya dolaylı, özel, ikincil, arızi veya hasılı hasarlar karşısında FAA ve Apple’ın müştereken veya münferiden sorumlu tutulamayacağını kabul edersiniz. FAA, Apple Yazılımının sponsoru veya destekçisi değildir. FAA, teknik sorunlardan veya sistem sorunlarından sorumlu değildir. Bu tür sorunlar veya operasyonel trafik akışı sorunları için FAA ile irtibat kurmamanız gerekir.</p>
<p class="p2"><span class="s1"></span><br></p>
<p class="p1">G. Adobe Renk Profillerinin Kullanımı. Apple Yazılımına dahil edilen Adobe Renk Profili yazılımını işbu Lisans kapsamında kullanabilirsiniz ancak Adobe’nin, işbu Lisans kapsamındaki Renk Profilleri için yükseltme veya Profillerin ya da başka öğelerin gelecek versiyonlarını sağlama da dahil olmak üzere Renk Profilleri hakkında herhangi bir destek sunma yükümlülüğü bulunmaz. Yukarıdaki Bölüm 8 ve 9 hükümlerine ek olarak ADOBE, HER NE ŞEKİLDE OLURSA OLSUN ORTAYA ÇIKABİLECEK HİÇBİR HASAR, TALEP VEYA MALİYET KARŞISINDA SORUMLU TUTULAMAZ. Apple Yazılımıyla dağıtımı yapılan Adobe Renk Profili yazılımı Adobe’den de (<a href="https://www.adobe.com/">https://www.adobe.com/</a>) indirilebilir.</p>
<p class="p2"><span class="s1"></span><br></p>
<p class="p1">H. Gracenote® Son Kullanıcı Lisans Sözleşmesi. Bu uygulamada veya aygıtta, merkezi Kaliforniya’nın Emeryville şehrinde olan Gracenote, Inc. ("Gracenote") şirketine ait yazılım bulunur. Gracenote'un yazılımı ("Gracenote Yazılımı"), bu uygulamanın çevrimiçi sunuculardan ya da gömülü veri tabanlarından (hep birlikte "Gracenote Sunucuları") disk ve/veya dosya tanımlaması yapmasına; ad, sanatçı, parça ve başlık bilgileri ("Gracenote Verileri") dahil olmak üzere müzikle ilgili bilgileri almasına ve başka işlevleri gerçekleştirmesine olanak tanır. Gracenote Verilerini yalnızca, bu uygulama veya aygıtın amaçlanan Son Kullanıcı işlevleri aracılığıyla kullanabilirsiniz.</p>
<p class="p2"><span class="s1"></span><br></p>
<p class="p1">Gracenote Verilerini, Gracenote Yazılımını ve Gracenote Sunucularını yalnızca ticari olmayan, kişisel amaçlarla kullanacağınızı kabul edersiniz. Gracenote Yazılımını veya Gracenote Verilerini, herhangi bir üçüncü tarafa devretmeyeceğinizi, kopyalamayacağınızı, aktarmayacağınızı veya iletmeyeceğinizi kabul edersiniz. GRACENOTE VERİLERİNİ, GRACENOTE YAZILIMINI VEYA GRACENOTE SUNUCULARINI BU BELGEDE AÇIKÇA İZİN VERİLEN DURUMLAR DIŞINDA KULLANMAYACAĞINIZI VE SUİSTİMAL ETMEYECEĞİNİZİ KABUL EDERSİNİZ.&nbsp;</p>
<p class="p2"><span class="s1"></span><br></p>
<p class="p1">Gracenote Verilerini, Gracenote Yazılımını ve Gracenote Sunucularını kullanmaya yönelik münhasır olmayan lisansınızın, bu sınırlamaları ihlal etmeniz halinde sona ereceğini kabul edersiniz. Lisansınız sona erdiğinde Gracenote Verilerini, Gracenote Yazılımını ve Gracenote Sunucularını kullanmayı sonlandıracağınızı kabul edersiniz. Gracenote; Gracenote Verileri, Gracenote Yazılımı ve Gracenote Sunucularına dair tüm sahiplik hakları dahil her tür hakkını saklı tutar. Gracenote, hiçbir koşulda, sağladığınız herhangi bir bilgi için size ödeme yapmaktan sorumlu tutulamaz. Gracenote, Inc. şirketinin işbu Sözleşmeden doğan haklarını kendi adına, Size karşı doğrudan tatbik edebileceğini kabul edersiniz.&nbsp;</p>
<p class="p2"><span class="s1"></span><br></p>
<p class="p1">Gracenote hizmeti, istatistiksel amaçlar doğrultusunda sorguları takip etmeye yarayan benzersiz bir tanıtıcı kullanır. Rastgele atanan bir sayısal tanıtıcı kullanılmasının amacı, Gracenote hizmetine, sorguları kim olduğunuza dair herhangi bir bilgi sahibi olmadan hesaplama olanağı tanımaktır. Daha fazla bilgi için, Gracenote hizmetine ilişkin Gracenote Gizlilik Politikası web sayfasına bakın.&nbsp;</p>
<p class="p2"><span class="s1"></span><br></p>
<p class="p1">Gracenote Yazılımı ve Gracenote Verilerinin her bir öğesi Size "OLDUĞU GİBİ" lisanslanmıştır. Gracenote, Gracenote Sunucularındaki Gracenote Verilerinin doğruluğu bakımından açık veya zımni herhangi bir taahhütte bulunmaz veya garanti vermez. Gracenote, yeterli gördüğü herhangi bir sebepten ötürü Gracenote Sunucularındaki verileri silme veya veri kategorilerini değiştirme hakkını saklı tutar. Gracenote Yazılımının veya Gracenote Sunucularının hatasız olacağına ya da Gracenote Yazılımının veya Gracenote Sunucularının işleyişinin kesintisiz olacağına dair hiçbir garanti verilmez. Gracenote’un, gelecekte sunabileceği yeni geliştirilen veya ek veri türlerini ya da kategorilerini sunma yükümlülüğü yoktur ve Gracenote, hizmetlerini herhangi bir zamanda durdurabilir. GRACENOTE, PAZARLANABİLİRLİK, BELİRLİ BİR AMACA UYGUNLUK, ZİLYETLİK VE İHLAL ETMEME ZIMNİ GARANTİLERİ DAHİL ANCAK BUNLARLA SINIRLI OLMAMAK ÜZERE TÜM AÇIK VEYA ZIMNİ GARANTİLERİ REDDEDER. GRACENOTE; GRACENOTE YAZILIMINI VEYA HERHANGİ BİR GRACENOTE SUNUCUSUNU KULLANARAK, BELİRLİ BİR NETİCE ELDE ETMENİZİ GARANTİ ETMEZ. GRACENOTE, HASILI VEYA ARIZİ HASARLARDAN YA DA KAZANÇ VEYA GELİR KAYIPLARINDAN HİÇBİR SURETTE SORUMLU OLMAZ.&nbsp;</p>
<p class="p2"><span class="s1"></span><br></p>
<p class="p1"><b>16. Yahoo Arama Hizmeti Sınırlamaları.</b> Safari aracılığıyla kullanılan Yahoo Arama Hizmetinin lisansı, yalnızca şu ülkelerde ve bölgelerde kullanılmak üzere verilmiştir: Arjantin, Aruba, Avustralya, Avusturya, Barbados, Belçika, Bermuda, Brezilya, Bulgaristan, Kanada, Cayman Adaları, Şili, Çin ana karası, Hong Kong, Tayvan, Kolombiya, Kıbrıs Cumhuriyeti, Çek Cumhuriyeti, Danimarka, Dominik Cumhuriyeti, Ekvador, El Salvador, Finlandiya, Fransa, Almanya, Yunanistan, Grenada, Guatemala, Macaristan, İzlanda, Hindistan, Endonezya, İrlanda, İtalya, Jamaika, Japonya, Letonya, Litvanya, Lüksemburg, Malezya, Malta, Meksika, Hollanda, Yeni Zelanda, Nikaragua, Norveç, Panama, Peru, Filipinler, Polonya, Portekiz, Porto Riko, Romanya, Singapur, Slovakya, Slovenya, Güney Kore, İspanya, Saint Lucia, Saint Vincent, İsveç, İsviçre, Tayland, Bahama Adaları, Trinidad ve Tobago, Türkiye, Birleşik Krallık, Uruguay, ABD ve Venezuela.</p>
<p class="p2"><span class="s1"></span><br></p>
<p class="p1">EA1855</p>
<p class="p1">08.07.2023</p>
<p class="p2"><span class="s1"></span><br></p>
<p class="p1"><b>————————————</b></p>
<p class="p1"><b>Apple Pay Ek Hüküm ve Koşulları</b></p>
<p class="p2"><span class="s1"></span><br></p>
<p class="p1">Bu Apple Pay Ek Hüküm ve Koşulları (“Ek Hükümler”), macOS için Yazılım Lisans Sözleşmesi’ni (“Lisans”) tamamlar. Lisans kapsamında bir “Hizmet” olarak değerlendirilecek olan Apple Pay özelliğine ilişkin kullanımınız hem Lisans hükümlerine hem bu Ek Hükümlere tabidir. Bu Ek Hükümlerde büyük harflerle yazılan terimler Lisansta belirtilen anlamlara sahiptir.</p>
<p class="p2"><span class="s1"></span><br></p>
<p class="p1"><b>1. <span class="Apple-converted-space">&nbsp; &nbsp; </span>Genel Bakış ve Kullanım Sınırlamaları</b></p>
<p class="p2"><span class="s1"></span><br></p>
<p class="p1">Apple Pay; Apple Card dahil olmak üzere Apple Pay özelliği tarafından desteklenen banka, kredi kartlarının ve ön ödemeli kartların (“Desteklenen Kartlar”) görsel temsillerini saklamanıza, desteklenen Mac'leri kullanarak web sitelerinde ödeme işlemini başlatmanıza veya gerçekleştirmenize, siparişleri takip etmenize ve faturaları görüntülemenize olanak sağlar. Apple Yazılımının Apple Pay özellikleri yalnızca belirli bölgelerde; belirli kart veren kuruluşlar, ödeme ağları ve satıcılarla kullanılabilir. Özellikler bölgeye, kart veren kuruluşa ve satıcıya göre değişebilir. Desteklenen Kartlar zaman içerisinde değişebilir.</p>
<p class="p2"><span class="s1"></span><br></p>
<p class="p1">Apple Pay, kişisel kullanımınız içindir ve yalnızca kendi Desteklenen Kartlarınızı sağlayabilirsiniz. Desteklenen bir kurumsal kart sağlıyorsanız, bunu işvereninizin yetkisiyle yaptığınızı ve işvereninizi bu kullanım şartlarına ve bu özelliğin kullanımından etkilenen tüm işlemlere tabi tutmaya yetkili olduğunuzu beyan edersiniz.</p>
<p class="p2"><span class="s1"></span><br></p>
<p class="p1">Apple Pay özelliğini, yasa dışı amaçlar veya dolandırıcılık amaçları ya da işbu Lisans ve Ek Hükümler ile yasaklanmış diğer amaçlar doğrultusunda kullanmayacağınızı kabul edersiniz. Apple Pay’i geçerli yasalara ve düzenlemelere uygun şekilde kullanacağınızı da kabul edersiniz. Apple Pay hizmetini, hizmete bağlanan sunucuları veya ağları ya da hizmete bağlı olan ağların politikalarını, gereksinimlerini veya düzenlemelerini (verilerine veya trafiğine yetkisiz erişim, bunların yetkisiz kullanımı veya izlenmesi dahil) engellemeyeceğinizi veya kesintiye uğratmayacağınızı (otomatik yöntemlerle hizmete erişim dahil) kabul edersiniz.</p>
<p class="p2"><span class="s1"></span><br></p>
<p class="p1"><b>2. <span class="Apple-converted-space">&nbsp; &nbsp; </span>Mac'lerde Kullanım</b></p>
<p class="p2"><span class="s1"></span><br></p>
<p class="p1">Desteklenen Mac'lerde Safari yoluyla erişilen web sitelerinde ödeme işlemlerini başlatmak için Apple Pay'i kullanabilirsiniz. Bu özellikler, desteklenen bir iOS aygıtına veya Apple Watch'a ("Desteklenen Aygıtlar") sağlanmış bir Desteklenen Karta sahip olmanızı gerektirir. Bir web sitesinde Apple Pay'i kullanarak ödeme işlemini tamamlarken işlemi Desteklenen Aygıtı kullanarak onaylamanız istenir.</p>
<p class="p2"><span class="s1"></span><br></p>
<p class="p1">Bu Ek Hükümlerde belirtilen hükümlere ek olarak, Safari yoluyla erişilen web sitelerinde ödeme işlemlerini başlatmak için Apple Pay kullanımınız, Desteklenen Aygıtlarınız için geçerli olan Apple Pay Ek Hüküm ve Koşullarına da tabidir. Referans yoluyla işbu belgeye dahil edilen söz konusu hükümlere erişmek için şu bölüme gidebilirsiniz: iOS aygıtınızda Ayarlar &gt; Genel &gt; Hakkında &gt; Yasal &gt; Lisans veya eşlenmiş bir iOS aygıtındaki Watch uygulamasında Hakkında &gt; Yasal &gt; Lisans. Desteklenen Aygıtlar zamanla değişebilir.</p>
<p class="p2"><span class="s1"></span><br></p>
<p class="p1">Yerleşik Touch ID’ye sahip MacBook Pro üzerinde, Desteklenen Kartları sağlayarak ve Safari yoluyla erişilen web sitelerinde ödeme yapmak için Apple Pay’i kullanarak Apple Pay’i ayarlayabilirsiniz. Bu Mac'lerde Apple Pay'i kullanabilmek için, etkin bir iCloud hesabıyla ilişkilendirilmiş Desteklenen Kartlara sahip olmanız gerekir. Apple Pay yalnızca 13 yaşında veya 13 yaşından büyük kişilerce kullanılabilir ve iCloud ya da Desteklenen Kartlarınızı veren kart kuruluşları tarafından uygulanan başka yaş sınırlamalarına tabi olabilir.</p>
<p class="p2"><span class="s1"></span><br></p>
<p class="p1"><b>3. <span class="Apple-converted-space">&nbsp; &nbsp; </span>Apple'ın Sizinle İlişkisi</b></p>
<p class="p2"><span class="s1"></span><br></p>
<p class="p1">Apple; ödemeleri işlemez veya Apple'ın ödemeler, iadeler, para iadeleri, ödüller, değerler, indirimler, siparişler, siparişlerin tamamlanması veya bu özelliği kullanmanız nedeniyle doğabilecek diğer ticari faaliyetler üzerinde başka herhangi bir denetimi bulunmaz.</p>
<p class="p2"><span class="s1"></span><br></p>
<p class="p1">Desteklenen Kartlarınızı kullanmanız ve kartların Apple Pay özelliğiyle bağlantılı olarak kullanımı, kartınızı veren kuruluşla imzalamış olduğunuz kart sahibi sözleşmelerinin hükümlerine tabi olmaya devam eder. Benzer şekilde, Apple Pay özelliğini kullanarak yaptığınız herhangi bir mal veya hizmet satın alma işlemi, ilgili satıcının hüküm ve koşullarına tabi olur.</p>
<p class="p2"><span class="s1"></span><br></p>
<p class="p1">Apple Card yalnızca ABD'de kullanılabilir ve Goldman Sachs Bank USA, Salt Lake City Branch ("Apple Card Veren Kuruluş") tarafından verilir. Apple Card'a başvururken, Apple Card Veren Kuruluşta bir hesap açmak için başvurmuş olursunuz. Apple Card yalnızca 18 yaş ve üzeri (ya da ikamet ettiğiniz eyalete bağlı olarak daha büyük yaştaki) kişiler tarafından kullanılabilir. Apple Card'ı sunmaktan sorumlu finans kuruluşu değişikliğe tabidir ve Apple Card kullanımınız söz konusu kuruluşun hüküm ve koşullarına tabidir.</p>
<p class="p2"><span class="s1"></span><br></p>
<p class="p1">Lisanstaki veya bu Ek Hükümler belgesindeki hiçbir husus, kart sahibi veya satıcı sözleşmesinin hükümlerini ya da Apple Pay özelliklerinin kullanımıyla ilgili olarak geçerli olan hiçbir hükmü ve şartı değiştirmez. Geçerli Apple Pay özelliğini ve desteklenen Mac’inizde ilgili görsel temsilleri kullanmanız, söz konusu hükümlere tabi olur.</p>
<p class="p2"><span class="s1"></span><br></p>
<p class="p1">Apple'ın kart sahibi veya satıcı sözleşmelerinize taraf olmadığını ve Apple'ın, (a) Apple Pay işlevi kullanılırken ödeme kartları, ticari faaliyetler, işlemler, satın alma işlemleri, siparişler, siparişlerin tamamlanması ya da faturaların içeriğinden, doğruluğundan veya kullanılamamasından; (b) kredi vermekten ya da krediye uygunluğu değerlendirmekten; (c) kart veren kuruluşların, satıcıların veya Apple Pay ya da Cüzdan kullanımınızla ilgili diğer üçüncü tarafların faaliyetlerinden; (d) kart veren kuruluş, satıcı veya Desteklenen Kartlarla bağlantılı başka bir üçüncü tarafça verilen kararlardan; (e) bir satıcı programı kapsamında ödül biriktirmekten ya da kullanmaktan veya birikmiş değeri kullanmaktan ya da (f) ön ödemeli kartların doldurulmasından veya yeniden yüklenmesinden sorumlu olmadığını kabul edersiniz. Ödeme kartları veya ilişkili ticari faaliyetle ilgili tüm anlaşmazlıklar veya sorular için lütfen kartı veren kuruluşa veya ilgili satıcıya başvurun.</p>
<p class="p2"><span class="s1"></span><br></p>
<p class="p1"><b>4. <span class="Apple-converted-space">&nbsp; &nbsp; </span>Gizlilik</b></p>
<p class="p2"><span class="s1"></span><br></p>
<p class="p1">Desteklenen Aygıtta tamamlanacak bir ödeme işlemini başlatmak üzere Apple Pay'i kullandığınız sırada Apple Pay, işleminizi tamamlamak için ödeme bilgilerini Mac'iniz ile Desteklenen Aygıtınız arasında şifrelenmiş bir biçimde aktarır. Yerleşik Touch ID’li bir MacBook Pro’da bir ödeme işlemi gerçekleştirmek için Apple Pay’i kullandığınız sırada ödeme bilgileriniz, söz konusu işlemin bir parçası olarak web sitesine şifrelenmiş biçimde sağlanır. Yerleşik Touch ID’li bir MacBook Pro’da Apple Pay’e bir kart eklediğiniz sırada, aygıtınıza ilişkin bilgiler (belirli aygıt ayarlarının etkinleştirilip etkinleştirilmediği ve yüzde cinsinden aygıtın hareket halinde olduğu süre, hafta başına yaklaşık arama sayısı gibi aygıt kullanım bilgileri), uygunluğunuzu belirlemek ve dolandırıcılığı önlemek amacıyla Apple’a gönderilir. Apple Pay kullanımınızın bir parçası olarak toplanan, kullanılan veya paylaşılan kişisel bilgiler hakkında ayrıntılı bilgi için; iOS aygıtınızdan ya da Mac’ten veya eşlenmiş bir iOS aygıtındaki Watch uygulamasından erişebileceğiniz ilgili hizmete özgü gizlilik bildirimlerini (Apple Pay ve Gizlilik Hakkında dahil) inceleyebilir ya da <a href="https://www.apple.com/tr/legal/privacy"><span class="s2">https://www.apple.com/tr/legal/privacy</span></a> adresini ziyaret edebilirsiniz. Apple Pay’i kullanarak Apple’ın, iştiraklerinin ve aracılarının; Apple Pay işlevini sağlamak için yukarıdaki tüm bilgileri iletmesine, toplamasına, saklamasına, işlemesine ve kullanmasına onay ve izin verirsiniz.</p>
<p class="p2"><span class="s1"></span><br></p>
<p class="p1"><b>5. <span class="Apple-converted-space">&nbsp; &nbsp; </span>Güvenlik</b></p>
<p class="p2"><span class="s1"></span><br></p>
<p class="p1">Apple Pay, Desteklenen Kartlarınızın görsel temsillerini saklar. Aygıt parolanızı üçüncü bir tarafa sağlamanın veya üçüncü bir tarafın, Desteklenen Aygıtınızda veya Mac’inizde Touch ID kullanımı için parmak izini eklemesine izin vermenin, söz konusu üçüncü tarafın Mac’inizdeki web sitelerinden Apple Pay’i kullanarak ödeme yapmasına yol açabileceğini kabul eder ve onaylarsınız. Aygıtlarınızın ve geçerli parolalarınızın güvenliğini korumaktan yalnızca siz sorumlusunuz. Aygıtınızı kaybettiğiniz veya aygıtınıza erişimi paylaştığınız ya da macOS’te yetkisiz değişiklikler yaptığınız takdirde Apple’ın hiçbir sorumluluk kabul etmeyeceğini kabul edersiniz.</p>
<p class="p2"><span class="s1"></span><br></p>
<p class="p1">Aygıtınız kaybolursa veya çalınırsa ve Bul’u etkinleştirdiyseniz aygıtı Kayıp Modu’na alarak aygıttaki sanal Desteklenen Kartlarla ödeme yapabilme özelliğini askıya almayı denemek için Bul’u veya <a href="https://icloud.com/">https://icloud.com/</a>’u kullanabilirsiniz. Ayrıca aygıtınızı silebilirsiniz. Bu işlemle birlikte, aygıttaki sanal Desteklenen Kartlarla ödeme yapma özelliği askıya alınmaya çalışılır. Sanal Desteklenen Kartlarınıza yetkisiz erişimi önlemesi için, Desteklenen Kartlarınızı veren kuruluşa da başvurmanız gerekir.</p>
<p class="p2"><span class="s1"></span><br></p>
<p class="p1">Dolandırıcılık veya kötüye kullanım içeren bir faaliyeti bildirirseniz ya da Apple böyle bir faaliyetten şüphelenirse herhangi bir araştırmada Apple ile iş birliği yapacağınızı ve öngördüğümüz dolandırıcılığı önleme tedbirlerini uygulayacağınızı kabul edersiniz.</p>
<p class="p2"><span class="s1"></span><br></p>
<p class="p1"><b>6. <span class="Apple-converted-space">&nbsp; &nbsp; </span>Sorumluluğun Sınırlandırılması</b></p>
<p class="p2"><span class="s1"></span><br></p>
<p class="p1"><b>LİSANSTA BELİRTİLEN GARANTİ FERAGATLERİ VE SORUMLULUK SINIRLAMALARINA EK OLARAK APPLE, APPLE PAY ÖZELLİĞİ KULLANILARAK YAPILAN SATIN ALMA İŞLEMLERİ, ÖDEMELER, İŞLEMLER, SİPARİŞLER, SİPARİŞLERİN TAMAMLANMASI, FATURA BİLGİLERİ VEYA DİĞER TİCARİ FAALİYETLER İÇİN HİÇBİR SORUMLULUK KABUL ETMEZ VE DESTEKLENEN KARTLARINIZLA, SANAL DESTEKLENEN KARTLARINIZLA VE İLİŞKİLİ TİCARET FAALİYETLERİNİZLE İLGİLİ SORULAR YA DA İHTİLAFLARIN ÇÖZÜME KAVUŞTURULMASI İÇİN YALNIZCA KARTINIZI VEREN KURULUŞLA, ÖDEME AĞINIZLA VEYA SATICINIZLA YAPTIĞINIZ SÖZLEŞMELERE TABİ OLACAĞINIZI KABUL EDERSİNİZ.</b></p>


</body></html>
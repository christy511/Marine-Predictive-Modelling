<!DOCTYPE html><html><head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="2299.6">
  <style type="text/css">
:root { --color-link: #0066cc; color-scheme: light dark; overflow-wrap: break-word; }
@media (prefers-color-scheme: dark) {
  :root { --color-link: #2997ff; }
}

a,a:link,a:visited,a:hover,a:active { color: var(--color-link); }
p.p1 { color: -apple-system-label; margin: 0.0px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p2 { color: -apple-system-label; min-height: 12.0px; margin: 0.0px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p3 { text-indent: 0.2px; color: -apple-system-label; margin: 0.0px 0.0px 0.0px 35.9px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p4 { text-indent: 0.2px; color: -apple-system-label; min-height: 12.0px; margin: 0.0px 0.0px 0.0px 35.9px; font: -apple-system-short-body; font-family: -apple-system, 'Helvetica Neue', 'Lucida Grande'; }
span.s1 { font-kerning: none; }
span.s2 { text-decoration: underline; }
</style>
</head>
<body>
<p class="p1"><b>ΕΛΛΗΝΙΚΑ</b></p>
<p class="p2"><span class="s1"></span><br></p>
<p class="p1"><b>APPLE INC.</b></p>
<p class="p1"><b>ΣΥΜΦΩΝΙΑ ΑΔΕΙΑΣ ΧΡΗΣΗΣ ΛΟΓΙΣΜΙΚΟΥ ΓΙΑ ΤΟ macOS Sonoma</b></p>
<p class="p2"><span class="s1"></span><br></p>
<p class="p1"><b>Για χρήση σε συστήματα με την επωνυμία Apple</b></p>
<p class="p2"><span class="s1"></span><br></p>
<p class="p1"><b>ΔΙΑΒΑΣΤΕ ΠΡΟΣΕΚΤΙΚΑ ΤΗΝ ΠΑΡΟΥΣΑ ΣΥΜΒΑΣΗ ΑΔΕΙΑΣ ΧΡΗΣΗΣ ΛΟΓΙΣΜΙΚΟΥ («ΑΔΕΙΑ ΧΡΗΣΗΣ») ΠΡΙΝ ΧΡΗΣΙΜΟΠΟΙΗΣΕΤΕ ΤΟ ΛΟΓΙΣΜΙΚΟ APPLE. Η ΧΡΗΣΗ ΤΟΥ ΛΟΓΙΣΜΙΚΟΥ APPLE ΣΥΝΕΠΑΓΕΤΑΙ ΤΗΝ ΑΠΟ ΜΕΡΟΥΣ ΣΑΣ ΑΠΟΔΟΧΗ ΤΩΝ ΟΡΩΝ ΤΗΣ ΠΑΡΟΥΣΑΣ ΑΔΕΙΑΣ ΧΡΗΣΗΣ. ΑΝ ΔΕΝ ΣΥΜΦΩΝΕΙΤΕ ΜΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΑΔΕΙΑΣ ΧΡΗΣΗΣ, ΜΗΝ ΕΓΚΑΤΑΣΤΗΣΕΤΕ Ή/ΚΑΙ ΜΗΝ ΧΡΗΣΙΜΟΠΟΙΗΣΕΤΕ ΤΟ ΛΟΓΙΣΜΙΚΟ APPLE ΚΑΙ, ΑΝ ΣΑΣ ΖΗΤΗΘΕΙ ΝΑ ΑΠΟΔΕΧΘΕΙΤΕ Ή ΝΑ ΑΠΟΡΡΙΨΕΤΕ ΤΟΥΣ ΟΡΟΥΣ ΧΡΗΣΙΜΟΠΟΙΩΝΤΑΣ ΤΙΣ ΣΧΕΤΙΚΕΣ ΕΠΙΛΟΓΕΣ «ΣΥΜΦΩΝΩ» Ή «ΔΕΝ ΣΥΜΦΩΝΩ», ΕΠΙΛΕΞΤΕ «ΔΕΝ ΣΥΜΦΩΝΩ». ΑΝ ΑΠΟΚΤΗΣΑΤΕ ΤΟ ΛΟΓΙΣΜΙΚΟ APPLE ΜΑΖΙ ΜΕ ΤΗΝ ΑΓΟΡΑ ΥΛΙΣΜΙΚΟΥ ΤΗΣ APPLE ΚΑΙ ΔΕΝ ΣΥΜΦΩΝΕΙΤΕ ΜΕ ΤΟΥΣ ΟΡΟΥΣ ΤΗΣ ΠΑΡΟΥΣΑΣ ΑΔΕΙΑΣ ΧΡΗΣΗΣ, ΜΠΟΡΕΙΤΕ ΝΑ ΕΠΙΣΤΡΕΨΕΤΕ ΟΛΟΚΛΗΡΟ ΤΟ ΠΑΚΕΤΟ ΥΛΙΣΜΙΚΟΥ/ΛΟΓΙΣΜΙΚΟΥ ΤΗΣ APPLE ΕΝΤΟΣ ΤΗΣ ΠΡΟΘΕΣΜΙΑΣ ΕΠΙΣΤΡΟΦΗΣ ΣΤΟ APPLE STORE Ή ΣΤΟΝ ΕΞΟΥΣΙΟΔΟΤΗΜΕΝΟ ΔΙΑΝΟΜΕΑ ΑΠΟ ΟΠΟΥ ΤΟ ΠΡΟΜΗΘΕΥΤΗΚΑΤΕ ΚΑΙ ΝΑ ΛΑΒΕΤΕ ΕΠΙΣΤΡΟΦΗ ΧΡΗΜΑΤΩΝ, ΣΥΜΦΩΝΑ ΜΕ ΤΗΝ ΠΟΛΙΤΙΚΗ ΕΠΙΣΤΡΟΦΩΝ ΤΗΣ APPLE, ΠΟΥ ΔΙΑΤΙΘΕΤΑΙ ΣΤΟΝ ΙΣΤΟΤΟΠΟ </b><a href="https://www.apple.com/legal/sales-support/"><b>https://www.apple.com/legal/sales-support/</b></a><b>. ΓΙΑ ΝΑ ΛΑΒΕΤΕ ΕΠΙΣΤΡΟΦΗ ΧΡΗΜΑΤΩΝ ΠΡΕΠΕΙ ΝΑ ΕΠΙΣΤΡΕΨΕΤΕ ΟΛΟΚΛΗΡΟ ΤΟ ΠΑΚΕΤΟ ΥΛΙΣΜΙΚΟΥ/ΛΟΓΙΣΜΙΚΟΥ.</b></p>
<p class="p2"><span class="s1"></span><br></p>
<p class="p1"><b>ΣΗΜΑΝΤΙΚΗ ΣΗΜΕΙΩΣΗ: Στον βαθμό που το παρόν λογισμικό μπορεί να χρησιμοποιηθεί για την αναπαραγωγή, τροποποίηση, δημοσίευση ή διανομή υλικού, η άδεια χρήσης του σας παραχωρείται μόνο για την αναπαραγωγή, τροποποίηση, δημοσίευση και διανομή υλικού που δεν προστατεύεται από πνευματικά δικαιώματα, υλικού για το οποίο κατέχετε τα πνευματικά δικαιώματα ή υλικού για το οποίο είστε εξουσιοδοτημένοι ή έχετε εκ του νόμου την άδεια να αναπαραγάγετε, τροποποιήσετε, δημοσιεύσετε ή διανείμετε. Εάν δεν είστε σίγουροι σχετικά με το δικαίωμά σας να αντιγράψετε, τροποποιήσετε, δημοσιεύσετε ή διανείμετε οποιοδήποτε υλικό, πρέπει να επικοινωνήσετε με τον νομικό σας σύμβουλο.</b></p>
<p class="p2"><span class="s1"></span><br></p>
<p class="p1"><b>1. Γενικά.</b></p>
<p class="p1">Α. Το Λογισμικό Apple (συμπεριλαμβανομένου του κώδικα Boot ROM), το λογισμικό τρίτων, τα έγγραφα τεκμηρίωσης, οι διεπαφές, το περιεχόμενο, οι γραμματοσειρές και οποιαδήποτε δεδομένα που παρέχονται μαζί με την παρούσα Άδεια χρήσης («Γνήσιο λογισμικό Apple»), όπως ενδέχεται να ενημερωθούν ή να αντικατασταθούν μέσω βελτιώσεων δυνατοτήτων, ενημερώσεων λογισμικού, αποκρίσεων ασφάλειας, αρχείων συστήματος ή λογισμικού επαναφοράς συστήματος που παρέχεται από την Apple για τον υπολογιστή σας ή την υποστηριζόμενη περιφερειακή συσκευή σας με την επωνυμία Apple («Αλλαγές λογισμικού Apple»), είτε είναι προεγκατεστημένα σε υλισμικό με την επωνυμία Apple, σε εσωτερική μνήμη, σε αφαιρούμενα μέσα, σε δίσκο, σε μνήμη μόνο για ανάγνωση, σε οποιοδήποτε άλλο μέσο είτε σε οποιαδήποτε άλλη μορφή (το Γνήσιο λογισμικό Apple και οι Αλλαγές λογισμικού Apple αναφέρονται από κοινού ως το «Λογισμικό Apple»), δεν πωλούνται σε εσάς από την Apple Inc. (η «Apple»), αλλά σας παρέχονται για χρήση μόνο σύμφωνα με τους όρους της παρούσας Άδειας χρήσης. Η Apple ή/και οι δικαιοπάροχοί της διατηρούν την κυριότητα του Λογισμικού Apple και επιφυλάσσονται όλων των δικαιωμάτων που δεν σας παραχωρούνται ρητώς. Συμφωνείτε ότι οι όροι της παρούσας Άδειας χρήσης θα ισχύουν για οποιοδήποτε προϊόν λογισμικού που φέρει το σήμα της Apple το οποίο μπορεί να είναι προεγκατεστημένο στο υλισμικό σας Apple, εκτός και αν αυτό το προϊόν συνοδεύεται από ξεχωριστή άδεια, οπότε σε αυτή την περίπτωση συμφωνείτε ότι οι όροι της παρούσας άδειας θα διέπουν τη χρήση του εν λόγω προϊόντος.</p>
<p class="p2"><span class="s1"></span><br></p>
<p class="p1">Β. Η Apple, κατά τη διακριτική της ευχέρεια, μπορεί να καταστήσει διαθέσιμες μελλοντικές Αλλαγές λογισμικού Apple. Οι Αλλαγές λογισμικού Apple, αν υπάρχουν, δεν είναι απαραίτητο να περιλαμβάνουν όλες τις υπάρχουσες δυνατότητες λογισμικού ή νέες δυνατότητες που διαθέτει η Apple για νεότερα ή άλλα μοντέλα υπολογιστών με την επωνυμία Apple. Οι όροι της παρούσας Άδειας χρήσης θα διέπουν οποιεσδήποτε Αλλαγές λογισμικού Apple που παρέχει η Apple, εκτός αν αυτές οι Αλλαγές λογισμικού Apple συνοδεύονται από ξεχωριστή άδεια, στην οποία περίπτωση θα ισχύουν οι όροι της συγκεκριμένης άδειας.</p>
<p class="p2"><span class="s1"></span><br></p>
<p class="p1">Γ. Τα δικαιώματα πνευματικής ιδιοκτησίας και τίτλων κάθε περιεχομένου που εμφανίζεται από ή στο οποίο γίνεται πρόσβαση μέσω του Λογισμικού Apple ανήκουν στον αντίστοιχο κάτοχο περιεχομένου. Το εν λόγω περιεχόμενο μπορεί να προστατεύεται από πνευματικά δικαιώματα ή άλλους νόμους και συνθήκες περί πνευματικής ιδιοκτησίας και μπορεί να υπόκειται στους όρους χρήσης του τρίτου μέρους που παρέχει το εν λόγω περιεχόμενο. Εκτός εάν προβλέπεται άλλως στο παρόν έγγραφο, η παρούσα Άδεια χρήσης δεν σας παραχωρεί κανένα δικαίωμα να χρησιμοποιήσετε το εν λόγω περιεχόμενο ούτε εγγυάται ότι το εν λόγω περιεχόμενο θα εξακολουθεί να σας διατίθεται. Δεν επιτρέπεται να αναδημοσιεύετε, να αναμεταδίδετε ή να αναπαράγετε οποιεσδήποτε εικόνες στις οποίες έχετε πρόσβαση μέσω του News ή των Χαρτών ως μεμονωμένα αρχεία.</p>
<p class="p2"><span class="s1"></span><br></p>
<p class="p1"><b>2. Επιτρεπόμενες χρήσεις και περιορισμοί της Άδειας χρήσης.</b></p>
<p class="p1">A. <span class="s2">Άδεια χρήσης προεγκατεστημένου και μονού αντιγράφου Λογισμικού Apple</span>. Σύμφωνα με τους όρους και τις προϋποθέσεις της παρούσας Άδειας χρήσης σάς παραχωρείται περιορισμένη, μη αποκλειστική άδεια να εγκαταστήσετε, να χρησιμοποιείτε και να εκτελείτε ένα (1) αντίγραφο του Λογισμικού Apple σε έναν υπολογιστή Apple ανά πάσα στιγμή, εκτός αν αποκτήσατε το Λογισμικό Apple από Mac App Store μέσω αυτόματης λήψης ή υπό τους όρους ομαδικής άδειας χρήσης, άδειας συντήρησης ή άλλης έγγραφης συμφωνίας από την Apple. Για παράδειγμα, αυτοί οι όροι άδειας χρήσης μονού αντιγράφου ισχύουν για εσάς, αν αποκτήσατε το Λογισμικό Apple ενώ ήταν προεγκατεστημένο σε υλισμικό της Apple.</p>
<p class="p2"><span class="s1"></span><br></p>
<p class="p1">Β. <span class="s2">Άδεια χρήσης Mac App Store</span>. Αν αποκτήσατε άδεια χρήσης για το Λογισμικό Apple από Mac App Store ή μέσω αυτόματης λήψης, τότε, σύμφωνα με τους όρους και τις προϋποθέσεις της παρούσας Άδειας χρήσης και όπως ορίζεται στους Κανόνες χρήσης Υπηρεσιών και περιεχομένου που παρατίθενται στους Όρους και προϋποθέσεις των Υπηρεσιών πολυμέσων Apple (<a href="https://www.apple.com/legal/internet-services/itunes/gr/terms.html">https://www.apple.com/legal/internet-services/itunes/gr/terms.html</a>) («Κανόνες χρήσης»), σας παραχωρείται περιορισμένη, μη εκχωρήσιμη, μη αποκλειστική άδεια χρήσης με την οποία μπορείτε:</p>
<p class="p2"><span class="s1"></span><br></p>
<p class="p3">(i) Να πραγματοποιήσετε λήψη, εγκατάσταση, χρήση και εκτέλεση για προσωπική, μη εμπορική χρήση, ενός (1) αντιγράφου του Λογισμικού Apple απευθείας σε κάθε υπολογιστή με την επωνυμία Apple που εκτελεί το macOS Ventura, το macOS Monterey, το macOS Big Sur, το macOS Catalina, το macOS Mojave ή το macOS High Sierra («Υπολογιστής Mac») ο οποίος βρίσκεται υπό την κυριότητα ή τον έλεγχό σας,</p>
<p class="p4"><span class="s1"></span><br></p>
<p class="p3">(ii) Αν είστε εμπορική επιχείρηση ή εκπαιδευτικό ίδρυμα, μπορείτε να πραγματοποιήσετε λήψη, εγκατάσταση, χρήση και εκτέλεση ενός (1) αντιγράφου του Λογισμικού Apple για χρήση είτε: (α) από ένα μεμονωμένο άτομο για καθέναν από τους Υπολογιστές Mac οι οποίοι βρίσκονται υπό την κυριότητα ή τον έλεγχό σας, είτε (β) από πολλά άτομα σε έναν κοινόχρηστο Υπολογιστή Mac ο οποίος βρίσκεται υπό την κυριότητα ή τον έλεγχό σας. Για παράδειγμα, ένας εργαζόμενος μπορεί να χρησιμοποιεί το Λογισμικό Apple τόσο στον επιτραπέζιο υπολογιστή Mac όσο και στον φορητό υπολογιστή Mac του εργαζομένου ή πολλοί σπουδαστές μπορούν να χρησιμοποιούν εκ περιτροπής το Λογισμικό Apple σε έναν μόνο υπολογιστή Mac που βρίσκεται σε κέντρο πόρων ή βιβλιοθήκη και<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iii) Να πραγματοποιήσετε εγκατάσταση, χρήση και εκτέλεση έως δύο (2) επιπρόσθετων αντιγράφων ή παρουσιών του Λογισμικού Apple, ή οποιουδήποτε παλαιότερου λογισμικού λειτουργικού συστήματος macOS ή OS X ή μελλοντικής έκδοσης του Λογισμικού Apple, σε περιβάλλοντα εικονικού λειτουργικού συστήματος σε κάθε υπολογιστή με την επωνυμία Apple που βρίσκεται υπό την κυριότητα ή τον έλεγχό σας και ο οποίος εκτελεί ήδη το Λογισμικό Apple, για τους εξής σκοπούς: (α) ανάπτυξη λογισμικού, (β) εκτέλεση δοκιμών κατά την ανάπτυξη λογισμικού, (γ) χρήση του macOS Server, ή (δ) προσωπική μη εμπορική χρήση.</p>
<p class="p2"><span class="s1"></span><br></p>
<p class="p1">Εκτός αν επιτρέπεται ρητά στην Ενότητα 3, η παραχώρηση που παρατίθεται στην Ενότητα 2Β(iii) παραπάνω δεν σας επιτρέπει να χρησιμοποιείτε τα εικονικοποιημένα αντίγραφα ή παρουσίες του Λογισμικού Apple με εταιρείες παροχής υπηρεσιών, υπηρεσιών χρονομερισμού, κοινής χρήσης τερματικών ή άλλων υπηρεσιών παρόμοιου τύπου. Εκτός από αυτά που επιτρέπονται ρητώς στην παρούσα Ενότητα 2Β, δεν σας επιτρέπεται να χρησιμοποιήσετε το Λογισμικό Apple για εκτέλεση οποιουδήποτε λογισμικού λειτουργικού συστήματος της Apple, συμπεριλαμβανομένων των iOS, iPadOS, watchOS ή tvOS, σε εικονικά περιβάλλοντα λειτουργικού συστήματος σε υπολογιστές Mac.</p>
<p class="p2"><span class="s1"></span><br></p>
<p class="p1">Γ. <span class="s2">Ομαδική άδεια χρήσης ή Άδεια συντήρησης</span>. Αν αποκτήσατε το Λογισμικό Apple υπό τους όρους ενός προγράμματος ομαδικής άδειας χρήσης ή άδειας συντήρησης με την Apple, οι όροι της ομαδικής άδειας χρήσης ή της άδειας συντήρησης θα καθορίζουν το πλήθος των αντιγράφων του Λογισμικού Apple, των οποίων επιτρέπεται να πραγματοποιήσετε λήψη, να εγκαταστήσετε, να χρησιμοποιείτε και να εκτελείτε σε υπολογιστές Apple που σας ανήκουν ή ελέγχετε. Εκτός αν συμφωνηθεί εγγράφως από την Apple, όλοι οι άλλοι όροι και οι προϋποθέσεις της παρούσας Άδειας χρήσης θα διέπουν την από μέρους σας χρήση του Λογισμικού Apple που αποκτήθηκε υπό τους όρους μιας ομαδικής άδειας χρήσης ή άδειας συντήρησης.</p>
<p class="p2"><span class="s1"></span><br></p>
<p class="p1">Δ. <span class="s2">Απαιτήσεις συστήματος, Apple ID.</span> Έχετε υπόψη σας ότι το Λογισμικό Apple υποστηρίζεται μόνο σε υλισμικό της Apple που πληροί τις καθορισμένες απαιτήσεις συστήματος όπως υποδεικνύονται από την Apple. Η χρήση και η πρόσβαση σε ορισμένες δυνατότητες του Λογισμικού Apple και σε ορισμένες Υπηρεσίες (όπως ορίζονται στην Ενότητα 6) ενδέχεται να απαιτούν από εσάς την υποβολή αιτήματος για μοναδικό συνδυασμό ονόματος χρήστη και συνθηματικού, γνωστού ως Apple ID.</p>
<p class="p2"><span class="s1"></span><br></p>
<p class="p1">Ε. <span class="s2">Γραμματοσειρές</span>. Σύμφωνα με τους όρους και τις προϋποθέσεις της παρούσας Άδειας χρήσης, μπορείτε να χρησιμοποιείτε τις γραμματοσειρές που περιλαμβάνονται στο Λογισμικό Apple για να εμφανίζετε και να εκτυπώνετε περιεχόμενο ενώ εκτελείτε το Λογισμικό Apple. Ωστόσο, μπορείτε να ενσωματώνετε γραμματοσειρές σε περιεχόμενο μόνο εφόσον αυτό επιτρέπεται από τους περιορισμούς ενσωμάτωσης που συνοδεύουν τις εν λόγω γραμματοσειρές. Μπορείτε να βρείτε αυτούς τους περιορισμούς ενσωμάτωσης στο τμήμα πληροφοριών Βιβλίο γραμματοσειρών/Προεπισκόπηση/Εμφάνιση γραμματοσειρών.</p>
<p class="p2"><span class="s1"></span><br></p>
<p class="p1">ΣΤ. <span class="s2">Φωνές και Ζωντανές λεζάντες</span>. Με την επιφύλαξη των όρων και των προϋποθέσεων της παρούσας Άδειας χρήσης, μπορείτε: (i) να χρησιμοποιήσετε τις φωνές συστήματος που περιλαμβάνονται στο Λογισμικό Apple («Φωνές συστήματος») (1) ενώ εκτελείτε το Λογισμικό Apple και (2) για να δημιουργήσετε το δικό σας πρωτότυπο περιεχόμενο και έργα για προσωπική, μη εμπορική χρήση και (ii) να χρησιμοποιείτε τις Ζωντανές λεζάντες που δημιουργούνται αυτόματα στη συσκευή σε πραγματικό χρόνο από το Λογισμικό Apple («Ζωντανές λεζάντες»), είτε δημιουργούνται κατά τη διάρκεια μιας κλήσης FaceTime είτε άλλως, μόνο για προσωπική, μη εμπορική χρήση και (iii) να χρησιμοποιήσετε τη δυνατότητα Προσωπική φωνή για να δημιουργήσετε μια φωνή στη συσκευή που μοιάζει με τη δική σας («Προσωπική φωνή») χρησιμοποιώντας τη δική σας φωνή για προσωπική, μη εμπορική χρήση. Δεν επιτρέπεται καμία άλλη δημιουργία ή χρήση των Φωνών συστήματος, των Ζωντανών λεζαντών ή της Προσωπικής φωνής σύμφωνα με την παρούσα Άδεια χρήσης, συμπεριλαμβανομένων ενδεικτικά της χρήσης, της αναπαραγωγής, της εμφάνισης, της επίδοσης, της εγγραφής, της δημοσίευσης ή της αναδιανομής οποιωνδήποτε από τις Φωνές συστήματος, τις Ζωντανές λεζάντες ή την Προσωπική φωνή σε κερδοσκοπικό, μη κερδοσκοπικό, εμπορικό πλαίσιο ή σε πλαίσιο δημόσιας κοινοποίησης.</p>
<p class="p2"><span class="s1"></span><br></p>
<p class="p1">Ζ. <span class="s2">Δυνατότητες και υποστήριξη της εφαρμογής «Φωτογραφίες»</span>. Η εφαρμογή «Φωτογραφίες» του Λογισμικού Apple («εφαρμογή Φωτογραφίες») μπορεί να μην υποστηρίζει κάποιες μορφές βίντεο και φωτογραφιών. Η χρήση κάποιων εκ των δυνατοτήτων της εφαρμογής «Φωτογραφίες» θα εξαρτάται από τις δυνατότητες της κάμεράς σας. Ο συγχρονισμός φωτογραφιών με την εφαρμογή «Φωτογραφίες» και τυχόν υπηρεσίες της Apple ή τρίτων μπορεί να οδηγήσει σε απώλεια δεδομένων. Τα γραφικά παρουσιάσεων, μουσικής και θεμάτων που περιλαμβάνονται στην εφαρμογή «Φωτογραφίες» προορίζονται μόνο για προσωπική, μη εμπορική χρήση σε παρουσιάσεις που δημιουργείτε χρησιμοποιώντας την εφαρμογή «Φωτογραφίες». Δεν επιτρέπεται η χρήση, εξαγωγή ή διανομή, εμπορικά ή με άλλο τρόπο, σε μεμονωμένη βάση, τυχόν φωτογραφιών, εικόνων, γραφικών, εξώφυλλων, ήχου, βίντεο ή άλλων παρόμοιων πόρων («Ψηφιακό υλικό») που περιέχονται σε ή παρέχονται με την εφαρμογή «Φωτογραφίες» ως μέρος αυτής, και δεν επιτρέπεται επίσης η χρήση του Ψηφιακού υλικού με άλλο τρόπο που δεν εμπίπτει στο πλαίσιο της προβλεπόμενης χρήσης τους ως μέρος της εφαρμογής «Φωτογραφίες».</p>
<p class="p2"><span class="s1"></span><br></p>
<p class="p1">H. <span class="s2">Δυνατότητες αποθήκευσης περιεχομένου στην cache</span>.</p>
<p class="p1">1.&nbsp; Στον βαθμό που η Apple και/ή οι θυγατρικές της καταστήσουν συγκεκριμένο λογισμικό και/ή περιεχόμενο διαθέσιμο για αποθήκευση στην cache (π.χ. εφαρμόσιμο περιεχόμενο από το Mac App Store) («Κατάλληλο περιεχόμενο της Apple»), συγκεκριμένες δυνατότητες του Λογισμικού Apple (οι «Δυνατότητες αποθήκευσης περιεχομένου στην cache») ενδέχεται να πραγματοποιήσουν αυτόματη λήψη και εγκατάσταση τέτοιου είδους Κατάλληλου περιεχομένου της Apple στον υπολογιστή σας που φέρει την επωνυμία Apple και που εκτελεί το Λογισμικό Apple (για τους σκοπούς αυτής της ενότητας, αυτός ο υπολογιστής που φέρει την επωνυμία Apple αναφέρεται ως το «Mac με δυνατότητα αποθήκευσης στην cache»). <b>Με τη χρήση των Δυνατοτήτων αποθήκευσης περιεχομένου στην cache του Λογισμικού Apple, αποδέχεστε ότι η Apple ενδέχεται να πραγματοποιήσει λήψη και αποθήκευση στην κρυφή μνήμη τέτοιου είδους Κατάλληλου περιεχομένου της Apple στο Mac με δυνατότητα αποθήκευσης στην cache. </b>Μπορείτε να απενεργοποιήσετε τις Δυνατότητες αποθήκευσης στην cache του Λογισμικού Apple ανά πάσα στιγμή μεταβαίνοντας στην «Κοινή χρήση» στις «Ρυθμίσεις συστήματος» του Mac σας με δυνατότητα αποθήκευσης στην cache.</p>
<p class="p2"><span class="s1"></span><br></p>
<p class="p1">2.&nbsp; Οι Δυνατότητες αποθήκευσης περιεχομένου στην cache του Λογισμικού Apple προορίζονται μόνο για χρήση σε Mac με δυνατότητα αποθήκευσης στην cache που σας ανήκει ή το οποίο ελέγχετε και αποκλειστικά για σκοπούς επίσπευσης της παράδοσης τέτοιου είδους Κατάλληλου περιεχομένου της Apple σε εξουσιοδοτημένους τελικούς χρήστες εντός της οικίας, της εταιρείας ή του οργανισμού σας. Κατανοείτε ότι αυτού του είδους οι χρήστες ενδέχεται να πρέπει να πραγματοποιήσουν ξεχωριστό έλεγχο ταυτότητας με την Apple πριν από τη λήψη του Κατάλληλου περιεχομένου της Apple, καθώς και ότι η επίσπευση της παράδοσης του Κατάλληλου περιεχομένου της Apple μέσω της χρήσης του Mac σας με δυνατότητα αποθήκευσης στην cache δεν θα τροποποιήσει τους όρους σύμφωνα με τους οποίους εσείς ή οι τελικοί χρήστες σας λαμβάνετε αυτού του είδους το Κατάλληλο περιεχόμενο της Apple.&nbsp;</p>
<p class="p2"><span class="s1"></span><br></p>
<p class="p1">3.&nbsp; Αναγνωρίζετε και αποδέχεστε ότι όλη η χρήση του Κατάλληλου περιεχομένου της Apple υπόκειται στους όρους της ισχύουσας άδειας χρήσης που διέπει τον τύπο του Κατάλληλου περιεχομένου της Apple που αποθηκεύεται στην κρυφή μνήμη. Αυτοί οι όροι ενδέχεται να περιλαμβάνουν, χωρίς περιορισμό, τους Όρους και προϋποθέσεις Υπηρεσιών μέσω της Apple, τους Όρους και προϋποθέσεις iCloud, τη Σύμβαση Εκπαιδευτή iTunes U, την Άδεια χρήσης λογισμικού iTunes U και/ή τους ισχύοντες όρους αδειοδότησης που συνόδευαν το λογισμικό που λαμβάνεται, εκτός κι αν η λήψη συνοδεύονταν από ξεχωριστή άδειας χρήσης, οπότε και θα ισχύει αυτή. Μια λίστα με τις Συμβάσεις άδειας χρήσης λογισμικού (SLA) της Apple είναι διαθέσιμη στον ιστότοπο: <a href="https://www.apple.com/legal/sla/">https://www.apple.com/legal/sla/</a>. Αναγνωρίζετε και αποδέχεστε ότι η χρήση των Δυνατοτήτων αποθήκευσης περιεχομένου στην cache και η αποθήκευση του Κατάλληλου περιεχομένου της Apple στο Mac σας με δυνατότητα αποθήκευσης στην cache δεν μεταβιβάζει σε εσάς κανένα δικαίωμα πέραν των όσων έχουν εκχωρηθεί σε εσάς σύμφωνα με τους όρους της ισχύουσας άδειας χρήσης για το Κατάλληλο περιεχόμενο της Apple, καθώς και ότι δεν αποτελεί εκχώρηση, αποποίηση ή άλλον περιορισμό τυχόν δικαιωμάτων της Apple ή τυχόν άλλων κατόχων πνευματικών δικαιωμάτων σε οποιοδήποτε Κατάλληλο περιεχόμενο της Apple.</p>
<p class="p2"><span class="s1"></span><br></p>
<p class="p1">4.&nbsp; Δεν διαθέτετε εξουσιοδότηση για ανάπτυξη του Mac σας με δυνατότητα αποθήκευσης στην cache με ενεργοποιημένες τις Δυνατότητες αποθήκευσης περιεχομένου στην cache σε δίκτυο που δεν σας ανήκει ή που δεν ελέγχετε (ή για το οποίο δεν διαθέτετε νόμιμη εξουσιοδότηση για χρήση για τέτοιου είδους σκοπούς), ή για εκχώρηση πρόσβασης σε τέτοιου είδους Κατάλληλο περιεχόμενο της Apple από τελικούς χρήστες εκτός της οικίας, της εταιρείας ή του οργανισμού σας. Αποδέχεστε ότι θα χρησιμοποιείτε τις Δυνατότητες αποθήκευσης περιεχομένου στην cache μόνο για προσωπική, μη εμπορική χρήση ή για εσωτερική χρήση εντός της εταιρείας ή του οργανισμού σας, και μόνο σύμφωνα με τα όσα επιτρέπονται ρητώς στο παρόν. Δεν επιτρέπεται να παρέχετε υπηρεσία σε τρίτα μέρη, η οποία υπηρεσία ενσωματώνεται με ή αξιοποιεί υπηρεσίες ή πληροφορίες που παρέχονται από τις Δυνατότητες αποθήκευσης περιεχομένου στην cache ή που χρησιμοποιεί τις Δυνατότητες αποθήκευσης περιεχομένου στην cache με οιονδήποτε τρόπο.</p>
<p class="p2"><span class="s1"></span><br></p>
<p class="p1">5.&nbsp; Με την ενεργοποίηση των Δυνατοτήτων αποθήκευσης περιεχομένου στην cache του Λογισμικού Apple, αποδέχεστε ότι η Apple ενδέχεται να αποθηκεύει, καταγράφει και ασφαλίζει το Κατάλληλο περιεχόμενο της Apple στο Mac σας με δυνατότητα αποθήκευσης στην cache και ότι ενδέχεται να συλλέγει και να χρησιμοποιεί τεχνικές πληροφορίες σχετικά με το Mac σας με δυνατότητα αποθήκευσης στην cache και τα σχετιζόμενα δίκτυα, συμπεριλαμβανομένων χωρίς περιορισμό, αναγνωριστικών υλισμικού και διευθύνσεων IP, για τους εν λόγω σκοπούς. Αποδέχεστε ότι δεν θα απενεργοποιήσετε, παρεμποδίσετε, χακάρετε, παρακάμψετε ή άλλως παρεμβληθείτε στους μηχανισμούς επαλήθευσης, αποθήκευσης ή ελέγχου ταυτότητας, την ψηφιακή υπογραφή, τη διαχείριση ψηφιακών δικαιωμάτων της Apple, η άλλους μηχανισμούς ασφάλειας που επιβλήθηκαν σε ή από το Λογισμικό Apple, τις υπηρεσίες, το Κατάλληλο περιεχόμενο της Apple ή άλλο λογισμικό ή τεχνολογία της Apple, ούτε να δώσετε τη δυνατότητα σε άλλα άτομα να κάνουν κάτι τέτοιο.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">6.&nbsp; Η Apple διατηρεί το δικαίωμα να διακόψει τη διαθεσιμότητα του Κατάλληλου περιεχομένου της Apple για αποθήκευση στη cache του Mac σας με δυνατότητα αποθήκευσης στην cache (π.χ. κάποιο περιεχόμενο το οποίο είχατε αποθηκεύσει στην κρυφή μνήμη κατά το παρελθόν ενδέχεται να μην είναι διαθέσιμο για μελλοντική αποθήκευση στην κρυφή μνήμη) και να αφαιρέσει τυχόν Κατάλληλο περιεχόμενο της Apple που έχει αποθηκευτεί στη cache από τα Mac σας με δυνατότητα αποθήκευσης στην cache και ανά πάσα στιγμή κατά την αποκλειστική της κρίση, και σε τέτοια περίπτωση, η Apple δεν θα έχει καμία ευθύνη απέναντί σας. Κατανοείτε ότι αυτού του είδους αποθήκευση του Κατάλληλου περιεχομένου της Apple στην κρυφή μνήμη ενδέχεται να μην διατίθεται σε όλες τις χώρες ή περιοχές. Μπορείτε να διαγράψετε το Κατάλληλο περιεχόμενο της Apple που έχει αποθηκευτεί στην cache και να απενεργοποιήσετε τις Δυνατότητες αποθήκευσης περιεχομένου στην cache ανά πάσα στιγμή.</p>
<p class="p2"><span class="s1"></span><br></p>
<p class="p1">Θ. <span class="s2">Συνδέσεις απομακρυσμένου γραφείου εργασίας</span>. Σύμφωνα με τους όρους και τις προϋποθέσεις της παρούσας Άδειας χρήσης, κατά την απομακρυσμένη σύνδεση από άλλον υπολογιστή ή ηλεκτρονική συσκευή (καθεμία αναφέρεται ως «Συσκευή») σε έναν υπολογιστή Apple, ο οποίος εκτελεί το Λογισμικό Apple (για τους σκοπούς αυτής της Ενότητας, ο εν λόγω υπολογιστής Apple αναφέρεται ως «Οικιακό Mac»), είτε μέσω της λειτουργίας Κοινής χρήσης οθόνης είτε μέσω οποιουδήποτε άλλου τρόπου:</p>
<p class="p2"><span class="s1"></span><br></p>
<p class="p3">(i) μόνο μία (1) Συσκευή μπορεί να συνδέεται εξ αποστάσεως κάθε δεδομένη στιγμή, είτε άμεσα είτε έμμεσα, για τον έλεγχο της συνεδρίας γραφικού γραφείου εργασίας του Λογισμικού Apple που εκτελείται και εμφανίζεται στο Οικιακό Mac, και</p>
<p class="p4"><span class="s1"></span><br></p>
<p class="p3">(ii) επιτρέπεται η ταυτόχρονη απομακρυσμένη σύνδεση ενός εύλογου πλήθους Συσκευών για τον αποκλειστικό σκοπό της ταυτόχρονης παρατήρησης της ίδιας συνεδρίας γραφικού γραφείου εργασίας του Λογισμικού Apple που εκτελείται και εμφανίζεται στο Οικιακό Mac, εφόσον οι Συσκευές δεν ελέγχουν το Λογισμικό Apple με οποιονδήποτε τρόπο, αλλά</p>
<p class="p4"><span class="s1"></span><br></p>
<p class="p3">(iii) μόνο μία (1) Συσκευή Apple μπορεί να συνδέεται εξ αποστάσεως κάθε δεδομένη στιγμή, είτε άμεσα είτε έμμεσα, για τον έλεγχο μιας ξεχωριστής συνεδρίας γραφικού γραφείου εργασίας του Λογισμικού Apple που είναι διαφορετική από αυτή που εκτελείται και εμφανίζεται στο Οικιακό Mac και μια τέτοια σύνδεση επιτρέπεται να γίνει μόνο μέσω της λειτουργίας Κοινής χρήσης οθόνης του Λογισμικού Apple.</p>
<p class="p2"><span class="s1"></span><br></p>
<p class="p1">Εκτός αν επιτρέπεται ρητά στην παρούσα Ενότητα 2Θ ή στην Ενότητα 3 ή εκτός αν έχει παραχωρηθεί διαφορετική άδεια από την Apple, συμφωνείτε ότι δεν θα χρησιμοποιήσετε το Λογισμικό Apple, ή οποιοδήποτε μέρος της λειτουργικότητάς του, με εταιρείες παροχής υπηρεσιών, υπηρεσιών χρονομερισμού, κοινής χρήσης τερματικών ή άλλων υπηρεσιών παρόμοιου τύπου, είτε αυτές οι υπηρεσίες παρέχονται εντός του οργανισμού σας είτε σε τρίτους.</p>
<p class="p2"><span class="s1"></span><br></p>
<p class="p1">Ι. <span class="s2">Άλλοι περιορισμοί χρήσης</span>. Οι παραχωρήσεις που αναφέρονται στην παρούσα Άδεια χρήσης δεν σας επιτρέπουν, και συμφωνείτε ότι δεν πρόκειται, να εγκαταστήσετε, να χρησιμοποιήσετε ή να εκτελέσετε το Λογισμικό Apple σε κανέναν υπολογιστή που δεν είναι της Apple ή να επιτρέψετε σε άλλους να προβούν σε αυτές τις ενέργειες. Συμφωνείτε ότι δεν θα αφαιρέσετε, αποκρύψετε ή τροποποιήσετε οποιεσδήποτε δηλώσεις ιδιοκτησίας (συμπεριλαμβανομένων των δηλώσεων περί εμπορικών σημάτων και πνευματικών δικαιωμάτων) που μπορεί να είναι συνημμένες ή να περιέχονται στο Λογισμικό Apple. Εκτός και αν επιτρέπεται κάτι διαφορετικό σύμφωνα με τους όρους της παρούσας Άδειας χρήσης ή σύμφωνα με άλλη άδεια χρήσης της Apple: (i) μόνο ένας χρήστης μπορεί να χρησιμοποιεί το Λογισμικό Apple κάθε δεδομένη στιγμή και (ii) δεν επιτρέπεται να διαθέσετε το Λογισμικό Apple μέσω δικτύου όπου θα μπορούσε να εκτελεστεί ή να χρησιμοποιηθεί σε πολλούς υπολογιστές ταυτόχρονα. Εκτός αν επιτρέπεται ρητά στην Ενότητα 3, απαγορεύεται η ενοικίαση, η εκμίσθωση, ο δανεισμός, η πώληση, η αναδιανομή ή η επινοικίαση του Λογισμικού Apple.</p>
<p class="p2"><span class="s1"></span><br></p>
<p class="p1">ΙΑ. <span class="s2">Εφεδρικό αντίγραφο</span>. Μπορείτε να δημιουργήσετε ένα αντίγραφο του Λογισμικού Apple (εκτός του κώδικα Boot ROM και άλλου υλικολογισμικού της Apple που είναι ενσωματωμένο ή περιέχεται με οποιονδήποτε τρόπο σε υλισμικό της Apple) σε μορφή αναγνώσιμη από υπολογιστή, μόνο για τον σκοπό λήψης εφεδρικού αντιγράφου, υπό την προϋπόθεση ότι το εφεδρικό αντίγραφο θα περιλαμβάνει όλες τις δηλώσεις πνευματικών δικαιωμάτων ή άλλων αποκλειστικών δικαιωμάτων που περιέχονται στο πρωτότυπο. Ο κώδικας Boot ROM και το υλικολογισμικό Apple παρέχονται μόνο για χρήση σε υλισμικό Apple και δεν επιτρέπεται η αντιγραφή, τροποποίηση ή αναδιανομή του κώδικα Boot ROM ή του υλικολογισμικού Apple ή οποιουδήποτε μέρους τους.</p>
<p class="p2"><span class="s1"></span><br></p>
<p class="p1">ΙΒ. <span class="s2">Μετεγκατάσταση υπάρχοντος λογισμικού</span>. Αν χρησιμοποιήσετε τον Βοηθό διαμόρφωσης/μετεγκατάστασης για να μεταφέρετε λογισμικό από έναν υπολογιστή Apple σε άλλο υπολογιστή Apple, να θυμάστε ότι η εξακολούθηση χρήσης του αρχικού αντιγράφου του λογισμικού μπορεί να απαγορεύεται μετά από τη μεταφορά ενός αντιγράφου σε άλλον υπολογιστή, εκτός αν έχετε ήδη ένα αδειοδοτημένο αντίγραφο του εν λόγω λογισμικού και στους δύο υπολογιστές. Για τους ισχύοντες όρους και προϋποθέσεις, ελέγξτε τις σχετικές συμβάσεις άδειας χρήσης λογισμικού. Τυχόν λογισμικό και υπηρεσίες τρίτων μπορεί να μην είναι συμβατά με το παρόν Λογισμικό Apple και η εγκατάσταση του παρόντος Λογισμικού Apple ενδέχεται να επηρεάσει τη διαθεσιμότητα και χρηστικότητα τέτοιου λογισμικού ή υπηρεσιών τρίτων.</p>
<p class="p2"><span class="s1"></span><br></p>
<p class="p1">ΙΓ. <span class="s2">Ανοικτός κώδικας</span>. Κάποια τμήματα του Λογισμικού Apple, καθώς και προγράμματα ανοικτού κώδικα τρίτων που περιλαμβάνονται στο Λογισμικό Apple, είναι ή μπορεί να καταστούν διαθέσιμα από την Apple στον ιστότοπο ανοικτού κώδικά της (<a href="https://www.opensource.apple.com">https://www.opensource.apple.com/</a>) (αναφέρονται συλλογικά ως «Στοιχεία ανοικτού κώδικα»). Η τροποποίηση ή αντικατάσταση αυτών των Στοιχείων ανοικτού κώδικα επιτρέπεται υπό τις εξής προϋποθέσεις: (i) το προκύπτον τροποποιημένο Λογισμικό Apple χρησιμοποιείται, αντί του μη τροποποιημένου Λογισμικού Apple, σε υπολογιστές Apple που σας ανήκουν ή ελέγχετε, αρκεί κάθε τέτοιος υπολογιστής Apple να περιέχει ένα κατάλληλα αδειοδοτημένο αντίγραφο του Λογισμικού Apple, και (ii) κατά τα υπόλοιπα συμμορφώνεστε με τους όρους της παρούσας Άδειας χρήσης και όποιους ισχύοντες όρους αδειοδότησης που διέπουν τη χρήση των Στοιχείων ανοικτού κώδικα. Η Apple δεν υποχρεούται να παρέχει οποιεσδήποτε ενημερώσεις, υπηρεσίες συντήρησης, εγγυήσεις, τεχνική ή άλλη υποστήριξη, ή άλλες υπηρεσίες για το προκύπτον τροποποιημένο Λογισμικό Apple. Αποδέχεστε ρητώς ότι σε περίπτωση αστοχίας ή ζημίας στο υλισμικό Apple που τυχόν προκύψει λόγω της τροποποίησης των Στοιχείων ανοικτού κώδικα του Λογισμικού Apple, η εν λόγω αστοχία ή ζημία δεν καλύπτεται από τους όρους της εγγύησης υλισμικού της Apple.</p>
<p class="p2"><span class="s1"></span><br></p>
<p class="p1">ΙΔ. <span class="s2">Απαγορεύεται η αποσυμπίληση</span>. Δεν σας επιτρέπεται να, και συμφωνείτε να μην, προβείτε σε καμία από τις παρακάτω ενέργειες ούτε να παρέχετε σε άλλους τη δυνατότητα να προβούν σε αυτές: αντιγραφή (εκτός αν επιτρέπεται ρητώς από την παρούσα Άδεια χρήσης ή τους Κανόνες χρήσης εφόσον ισχύουν για εσάς), αποσυμπίληση, ανάστροφη μηχανίκευση, ανακατασκευή, προσπάθεια ανάκτησης του πηγαίου κώδικα, αποκρυπτογράφηση, τροποποίηση ή δημιουργία παράγωγων έργων του Λογισμικού Apple ή οποιωνδήποτε υπηρεσιών που παρέχονται από το Λογισμικό Apple ή οποιουδήποτε μέρους αυτού (εκτός αν, και μόνο στον βαθμό που, οποιοσδήποτε από τους ανωτέρω περιορισμούς απαγορεύεται από το εφαρμοστέο δίκαιο ή τους όρους αδειοδότησης που διέπουν τη χρήση Στοιχείων ανοικτού κώδικα, οι οποίοι μπορεί να περιλαμβάνονται στο Λογισμικό Apple).</p>
<p class="p2"><span class="s1"></span><br></p>
<p class="p1">ΙΕ. <span class="s2">Συμμόρφωση με νομοθεσίες</span>. Συμφωνείτε να χρησιμοποιείτε το Λογισμικό και τις Υπηρεσίες Apple (όπως ορίζονται στην Ενότητα 6 παρακάτω) σύμφωνα με όλες τις ισχύουσες νομοθεσίες, συμπεριλαμβανομένων των τοπικών νομοθεσιών της χώρας ή της περιοχής στην οποία κατοικείτε ή στην οποία λαμβάνετε ή χρησιμοποιείτε το Λογισμικό και τις Υπηρεσίες Apple. Ορισμένες δυνατότητες του λογισμικού και των Υπηρεσιών Apple ενδέχεται να μην είναι διαθέσιμες σε όλες τις γλώσσες ή περιοχές και κάποιες δυνατότητες ενδέχεται να διαφέρουν ανά περιοχή. Για ορισμένες δυνατότητες του Λογισμικού και των Υπηρεσιών Apple απαιτείται σύνδεση στο διαδίκτυο.</p>
<p class="p2"><span class="s1"></span><br></p>
<p class="p1">ΙΣΤ. <span class="s2">Λογισμικό τρίτων</span>. Η Apple παρέχει ως τμήμα του πακέτου Λογισμικού Apple, και μπορεί να παρέχει ως αναβάθμιση, ενημέρωση ή συμπλήρωμα του Λογισμικού Apple, πρόσβαση σε συγκεκριμένο λογισμικό και υπηρεσίες τρίτων προς διευκόλυνσή σας. Στον βαθμό που το Λογισμικό Apple περιέχει, ή παρέχει πρόσβαση σε, οποιοδήποτε λογισμικό ή υπηρεσίες τρίτων, η Apple δεν έχει καμία ρητή ή υπονοούμενη υποχρέωση να παρέχει οποιαδήποτε τεχνική ή άλλη υποστήριξη για το εν λόγω λογισμικό ή τις υπηρεσίες. Επικοινωνήστε απευθείας με τον κατάλληλο προμηθευτή, κατασκευαστή ή πάροχο υπηρεσιών λογισμικού για τεχνική υποστήριξη και υπηρεσίες εξυπηρέτησης πελατών που σχετίζονται με το λογισμικό, τις υπηρεσίες ή/και τα προϊόντα του.</p>
<p class="p2"><span class="s1"></span><br></p>
<p class="p1">ΙΖ. <span class="s2">Αλλαγές λογισμικού Apple</span>. Το Λογισμικό Apple θα πραγματοποιεί περιοδικούς ελέγχους στην Apple για Αλλαγές λογισμικού Apple. Αν διατίθεται αλλαγή, η αλλαγή μπορεί να ληφθεί και να εγκατασταθεί αυτόματα στον υπολογιστή σας και στις περιφερειακές συσκευές σας, εάν υπάρχουν. <b>Κάνοντας χρήση του Λογισμικού Apple, συμφωνείτε ότι η Apple μπορεί να πραγματοποιεί λήψη και εγκατάσταση αυτόματων Αλλαγών λογισμικού Apple στον υπολογιστή σας και στις περιφερειακές συσκευές σας.</b> Μπορείτε να απενεργοποιήσετε τις αυτόματες ενημερώσεις λειτουργικού συστήματος και τις Ταχείες αποκρίσεις ασφάλειας ανά πάσα στιγμή, προσαρμόζοντας τις ρυθμίσεις στις Ρυθμίσεις συστήματος &gt; Ενημέρωση λογισμικού &gt; Προηγμένα.</p>
<p class="p2"><span class="s1"></span><br></p>
<p class="p1">ΙΗ. <span class="s2">Χαρακτήρες συστήματος</span>. Σύμφωνα με τους όρους και τις προϋποθέσεις της παρούσας Άδειας χρήσης, μπορείτε να χρησιμοποιήσετε τους χαρακτήρες Memoji που συμπεριλαμβάνονται ή δημιουργούνται με το Λογισμικό Apple («Χαρακτήρες συστήματος»): (i) κατά τη εκτέλεση του Λογισμικού Apple και (ii) για να δημιουργήσετε το δικό σας πρωτότυπο περιεχόμενο και έργα για τη δική σας προσωπική και μη εμπορική χρήση. Δεν επιτρέπεται καμία άλλη χρήση των Χαρακτήρων συστήματος σύμφωνα με την παρούσα Άδεια χρήσης, συμπεριλαμβανομένων ενδεικτικά της χρήσης, της αναπαραγωγής, της εμφάνισης, της επίδοσης, της εγγραφής, της δημοσίευσης ή της αναδιανομής οποιουδήποτε από τους Χαρακτήρες συστήματος σε κερδοσκοπικό, μη κερδοσκοπικό, εμπορικό πλαίσιο ή σε πλαίσιο δημόσιας κοινοποίησης.</p>
<p class="p2"><span class="s1"></span><br></p>
<p class="p1"><b>3. Εκμίσθωση για Επιτρεπόμενες υπηρεσίες προγραμματισμού.</b></p>
<p class="p1">Α. <span class="s2">Εκμίσθωση.</span> Μπορείτε να εκμισθώσετε ή να υπενοικιάσετε μια έκδοση του Λογισμικού Apple με έγκυρη άδεια χρήσης στο σύνολό του σε ένα άτομο ή έναν οργανισμό («Μισθωτής») δεδομένου ότι πληρούνται όλες οι ακόλουθες προϋποθέσεις:<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p3">(i) το μισθωμένο Λογισμικό Apple πρέπει να χρησιμοποιείται για τον αποκλειστικό σκοπό παροχής Επιτρεπόμενων υπηρεσιών προγραμματισμού και κάθε Μισθωτής θα πρέπει να εξετάσει τους όρους της παρούσας Άδειας χρήσης και να συμφωνήσει ότι θα δεσμεύεται από αυτούς.</p>
<p class="p4"><span class="s1"></span><br></p>
<p class="p3">(ii) κάθε περίοδος μίσθωσης θα πρέπει να είναι τουλάχιστον είκοσι τέσσερις (24) διαδοχικές ώρες,<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iii) κατά τη διάρκεια της περιόδου μίσθωσης, ο τελικός χρήστης Μισθωτής πρέπει να έχει αποκλειστική χρήση και έλεγχο του Λογισμικού Apple και του υλισμικού Apple στο οποίο είναι εγκατεστημένο, εκτός αν εσείς, ως το άτομο που εκμισθώνει το Λογισμικό Apple («Εκμισθωτής») παρέχετε διαχειριστική υποστήριξη για το Λογισμικό Apple, και<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iv) πριν από τη χρήση του Λογισμικού Apple, ο τελικός χρήστης Μισθωτής πρέπει να εξετάσει και να συμφωνήσει ότι θα δεσμεύεται από τους όρους που ισχύουν για το λογισμικό που είναι προεγκατεστημένο στο Λογισμικό Apple, συμπεριλαμβανομένου ενδεικτικά του λογισμικού Xcode για προγραμματιστές και οποιουδήποτε άλλου λογισμικού της Apple ή τρίτων.</p>
<p class="p2"><span class="s1"></span><br></p>
<p class="p1">Για τους σκοπούς της Ενότητας 3: (A) Τελικός χρήστης Μισθωτής είναι ο Μισθωτής που είναι ο τελικός χρήστης ο οποίος χρησιμοποιεί το μισθωμένο Λογισμικό Apple αποκλειστικά για Επιτρεπόμενες υπηρεσίες προγραμματισμού και (B) Επιτρεπόμενες υπηρεσίες προγραμματισμού είναι οι συνεχείς υπηρεσίες ενσωμάτωσης, συμπεριλαμβανομένων ενδεικτικά της ανάπτυξης λογισμικού, της κατασκευής λογισμικού από πηγαίο κώδικα, των αυτοματοποιημένων ελέγχων κατά τη διάρκεια της ανάπτυξης λογισμικού και της εκτέλεσης απαραίτητων εργαλείων προγραμματισμού για την υποστήριξη αυτού του είδους των δραστηριοτήτων. Κάθε εκμισθωτής πρέπει να ειδοποιήσει εκ των προτέρων την Apple πριν από τη μίσθωση ή υπομίσθωση του Λογισμικού Apple σύμφωνα με την παρούσα Ενότητα 3 επικοινωνώντας με το τμήμα Apple Developer Relations (<a href="https://developer.apple.com/contact/macos-license/"><span class="s2">https://developer.apple.com/contact/macos-license/</span></a>).</p>
<p class="p2"><span class="s1"></span><br></p>
<p class="p1">Β. <span class="s2">Υπενοικίαση</span>. Ένας Μισθωτής μπορεί να μισθώσει εκ νέου το Λογισμικό Apple σύμφωνα με την παρούσα Ενότητα 3, δεδομένου ότι ο Μισθωτής θα συμμορφώνεται με όλους τους όρους της παρούσας Ενότητας 3. Ο Μισθωτής που υπενοικιάζει το Λογισμικό Apple (ο οποίος θα θεωρείται επίσης Εκμισθωτής σύμφωνα με την Ενότητα 3) θα πρέπει να παραιτηθεί πλήρως από την αποκλειστική χρήση και τον έλεγχο του Λογισμικού Apple και του υλισμικού Apple στο οποίο είναι εγκατεστημένο και να την παραδώσει στον Μισθωτή κατά τη διάρκεια της περιόδου μίσθωσης.</p>
<p class="p2"><span class="s1"></span><br></p>
<p class="p1">Γ. <span class="s2">Επιβολή</span>. Ως Εκμισθωτής, είστε υπεύθυνος για: (i) τη διασφάλιση ότι όλοι οι Μισθωτές θα συμμορφώνονται με τις απαιτήσεις της παρούσας Ενότητας 3, (ii) τη διασφάλιση ότι όλοι οι Μισθωτές συμφωνούν με τους ισχύοντες όρους της άδειας χρήσης και (iii) την παροχή βοήθειας στην Apple για την επιβολή της εν λόγω συμμόρφωσης. Αν ένας Μισθωτής παραβεί την παρούσα Άδεια χρήσης ή άλλους ισχύοντες όρους της άδειας χρήσης Apple, το δικαίωμα χρήσης του Λογισμικού Apple θα πρέπει να καταργείται αυτόματα και συμφωνείτε ότι θα τερματίσετε αμέσως τη χρήση του Λογισμικού Apple από μέρους του Μισθωτή μόλις ανακαλύψετε την παράβαση ή εφόσον λάβετε γραπτή ειδοποίηση από την Apple σχετικά με τέτοιου είδους παράβαση.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">Δ. <span class="s2">Εικονικοποίηση</span>. Για κάθε αντίγραφο του Λογισμικού Apple που υπόκειται σε μίσθωση σύμφωνα με την παρούσα Ενότητα 3, είτε ένας Εκμισθωτής είτε ένας Μισθωτής (αλλά όχι και οι δύο) μπορούν να εγκαταστήσουν, να χρησιμοποιήσουν και να εκτελέσουν επιπρόσθετα αντίγραφα ή στιγμιότυπα του Λογισμικού Apple εντός ενός περιβάλλοντος εικονικού λειτουργικού συστήματος σύμφωνα με την Ενότητα 2B(iii), δεδομένου ότι ο Εκμισθωτής μπορεί να εικονικοποιήσει ένα στιγμιότυπο ή αντίγραφο του Λογισμικού Apple μόνο ως προβλεπτικού εργαλείου για τον σκοπό παροχής πρόσβασης στον Μισθωτή και χρήσης του Λογισμικού Apple σύμφωνα με την παρούσα Ενότητα 3.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">Ε. <span class="s2">Ρύθμιση παραμέτρων συστήματος</span>. Αν είστε Μισθωτής, αναγνωρίζετε ότι το Λογισμικό Apple έχει ενδεχομένως ρυθμιστεί από τον Εκμισθωτή που εκμισθώνει το Λογισμικό Apple σε εσάς, συμπεριλαμβανομένης της επιλογής των ρυθμίσεων για την Ανάλυση, τις Υπηρεσίες τοποθεσίας και άλλες λειτουργίες ασφάλειας, απορρήτου και συλλογής δεδομένων. Αναγνωρίζετε και συμφωνείτε ότι η Apple δεν είναι υπεύθυνη για τη ρύθμιση παραμέτρων του Λογισμικού Apple από τον Εκμισθωτή.</p>
<p class="p2"><span class="s1"></span><br></p>
<p class="p1"><b>4. Μεταβίβαση.</b></p>
<p class="p1">Α. Αν αποκτήσατε το Λογισμικό Apple ως προεγκατεστημένο σε υλισμικό Apple ή αν αποκτήσατε την άδεια για το Λογισμικό Apple από το Mac App Store ή μέσω μιας ενημέρωσης λογισμικού, μπορείτε να προβείτε σε μία μόνιμη μεταβίβαση όλων των δικαιωμάτων χρήσης σας του Λογισμικού Apple (στην αρχική του μορφή, όπως το προμηθευτήκατε από την Apple) σε τρίτο πρόσωπο, υπό τις εξής προϋποθέσεις: (i) το Λογισμικό Apple θα μεταβιβαστεί μαζί με το υλισμικό Apple σας, (ii) η μεταβίβαση θα περιλαμβάνει οπωσδήποτε το σύνολο του Λογισμικού Apple, συμπεριλαμβανομένων όλων των συστατικών μερών του και της παρούσας Άδειας χρήσης, (iii) δεν θα διατηρήσετε οποιαδήποτε πλήρη ή μερικά αντίγραφα του Λογισμικού Apple, συμπεριλαμβανομένων αντιγράφων που είναι αποθηκευμένα σε υπολογιστή ή άλλη συσκευή αποθήκευσης, και (iv) το πρόσωπο που θα λάβει το Λογισμικό Apple θα διαβάσει και θα συμφωνήσει να αποδεχτεί τους όρους της παρούσας Άδειας χρήσης. Για τους σκοπούς της παρούσας Άδειας χρήσης, αν η Apple διαθέσει κάποια ενημέρωση (π.χ. από την έκδοση 10.14 στην 10.14.1) για το Λογισμικό Apple, η ενημέρωση θα θεωρείται μέρος του Λογισμικού Apple και δεν επιτρέπεται να μεταβιβαστεί ξεχωριστά από την αρχική έκδοση του Λογισμικού Apple.</p>
<p class="p2"><span class="s1"></span><br></p>
<p class="p1">Β. Δεν επιτρέπεται η μεταβίβαση οποιουδήποτε Λογισμικού Apple που έχει τροποποιηθεί ή αντικατασταθεί σύμφωνα με τους όρους της Ενότητας 2ΙΓ παραπάνω. Όλα τα συστατικά μέρη του Λογισμικού Apple παρέχονται ως μέρος πακέτου και απαγορεύεται να διαχωριστούν από το πακέτο και να διανεμηθούν ως ανεξάρτητες εφαρμογές. Έχετε υπόψη σας ότι το Λογισμικό Apple που παρέχεται με ένα συγκεκριμένο προϊόν υλισμικού της Apple μπορεί να μην εκτελείται σε άλλα μοντέλα υλισμικού της Apple.</p>
<p class="p2"><span class="s1"></span><br></p>
<p class="p1">Γ. Οποιοδήποτε αντίγραφο του Λογισμικού Apple που μπορεί να παρέχεται από την Apple για σκοπούς διαφήμισης, αξιολόγησης, διάγνωσης ή αποκατάστασης επιτρέπεται να χρησιμοποιηθεί μόνο για τους εν λόγω σκοπούς και δεν επιτρέπεται να μεταπωληθεί ή να μεταβιβαστεί.</p>
<p class="p2"><span class="s1"></span><br></p>
<p class="p1"><b>5. Συναίνεση στη χρήση δεδομένων. </b>Ορισμένες δυνατότητες, όπως τα Αναλυτικά στοιχεία, οι Υπηρεσίες τοποθεσίας, το Siri, η Υπαγόρευση, και το Spotlight, μπορεί να απαιτούν πληροφορίες από τον υπολογιστή σας για σκοπούς παροχής των αντίστοιχων λειτουργιών τους. Όταν ενεργοποιείτε ή χρησιμοποιείτε αυτές τις δυνατότητες, θα παρέχονται λεπτομέρειες σχετικά με τις πληροφορίες που αποστέλλονται στην Apple και τον πιθανό τρόπο χρήσης αυτών των πληροφοριών. Μπορείτε να μάθετε περισσότερες λεπτομέρειες μεταβαίνοντας στη διεύθυνση <a href="https://www.apple.com/privacy/">https://www.apple.com/privacy/</a>. Οι πληροφορίες σας θα αντιμετωπίζονται πάντα σύμφωνα με τα όσα ορίζονται στην Πολιτική απορρήτου της Apple, την οποία μπορείτε να διαβάσετε στη διεύθυνση: <a href="https://www.apple.com/legal/privacy/gr/">https://www.apple.com/legal/privacy/gr/</a>.</p>
<p class="p2"><span class="s1"></span><br></p>
<p class="p1"><b>6. Υπηρεσίες και Υλικό τρίτων.</b></p>
<p class="p1">Α. <span class="s2">Γενικά</span>. Το Λογισμικό Apple μπορεί να επιτρέπει την πρόσβαση στα iTunes Store, Mac App Store, Apple Books, Game Center, iCloud, Χάρτες, News της Apple, καθώς και σε άλλες υπηρεσίες και ιστότοπους της Apple και τρίτων (συλλογικά και ξεχωριστά αναφέρονται ως «Υπηρεσίες»). Η χρήση αυτών των Υπηρεσιών προϋποθέτει πρόσβαση στο διαδίκτυο και η χρήση ορισμένων Υπηρεσιών ενδέχεται να απαιτεί Apple ID, να προϋποθέτει την αποδοχή πρόσθετων όρων από μέρους σας και να υπόκειται σε πρόσθετες χρεώσεις. Η χρήση αυτού του λογισμικού σε σύνδεση με ένα Apple ID ή άλλες Υπηρεσίες Apple συνεπάγεται την από μέρους σας αποδοχή των ισχυόντων όρων υπηρεσίας για τη συγκεκριμένη Υπηρεσία, όπως π.χ. των πιο πρόσφατων Όρων και προϋποθέσεων των Υπηρεσιών πολυμέσων Apple για τη χώρα ή περιοχή από όπου προσπελάζετε τέτοιες Υπηρεσίες, τους οποίους μπορείτε να βρείτε και να διαβάσετε στη διεύθυνση <a href="https://www.apple.com/legal/internet-services/itunes/gr/terms.html">https://www.apple.com/legal/internet-services/itunes/gr/terms.html</a>.</p>
<p class="p2"><span class="s1"></span><br></p>
<p class="p1">Β. Αν εγγραφείτε στο iCloud, μπορείτε να αποκτάτε πρόσβαση σε ορισμένες δυνατότητες του iCloud, όπως το «iCloud Drive», τα «Κοινόχρηστα άλμπουμ» και την «Εύρεση», απευθείας από το Λογισμικό Apple. Αναγνωρίζετε και συμφωνείτε ότι η από μέρους σας χρήση του iCloud και αυτών των δυνατοτήτων υπόκειται στους πιο πρόσφατους όρους και προϋποθέσεις της υπηρεσίας iCloud, τους οποίους μπορείτε να βρείτε και να διαβάσετε στον ιστότοπο: <a href="https://www.apple.com/legal/internet-services/icloud/gr/terms.html">https://www.apple.com/legal/internet-services/icloud/gr/terms.html</a>.</p>
<p class="p2"><span class="s1"></span><br></p>
<p class="p1">Γ. <span class="s2">Περιεχόμενο στην εφαρμογή News</span>. Η από μέρους σας χρήση περιεχομένου που προσπελάζετε μέσω της εφαρμογής News περιορίζεται αποκλειστικά σε προσωπική, μη εμπορική χρήση, δεν μεταφέρει κανένα δικαίωμα ιδιοκτησίας σε εσάς ως προς το περιεχόμενο και συγκεκριμένα εξαιρεί, χωρίς περιορισμό, τυχόν δικαιώματα για εμπορική ή προωθητική χρήση του εν λόγω περιεχομένου.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">Δ. <span class="s2">Χάρτες.</span> Η υπηρεσία και οι δυνατότητες χαρτών του Λογισμικού Apple («Χάρτες»), συμπεριλαμβανομένης της κάλυψης δεδομένων χαρτών, μπορεί να διαφέρουν ανά περιοχή. Όταν ενεργοποιείτε ή χρησιμοποιείτε τους Χάρτες, λεπτομέρειες θα παρέχονται σχετικά με το τι πληροφορίες αποστέλλονται στην Apple και πώς μπορεί να χρησιμοποιηθούν οι πληροφορίες. Αναγνωρίζετε και συμφωνείτε ότι ή η χρήση των Χαρτών από μέρους σας υπόκειται στους τελευταίους όρους και προϋποθέσεις της υπηρεσίας των Χαρτών, τους οποίους μπορείτε να προσπελάσετε και να εξετάσετε στην πλαϊνή στήλη της εφαρμογής «Χάρτες».</p>
<p class="p2"><span class="s1"></span><br></p>
<p class="p1">Ε. Αντιλαμβάνεστε ότι κατά τη χρήση οποιωνδήποτε από τις Υπηρεσίες ενδέχεται να συναντήσετε περιεχόμενο που θα μπορούσε να κριθεί προσβλητικό, άσεμνο ή ανάρμοστο, το οποίο ενδέχεται να έχει ή να μην έχει επισημανθεί ότι περιέχει άσεμνο λεξιλόγιο, και ότι τα αποτελέσματα οποιασδήποτε αναζήτησης ή η εισαγωγή μιας συγκεκριμένης διεύθυνσης URL ενδέχεται να παράγει αυτόματα και ακουσίως συνδέσμους ή αναφορές σε ανάρμοστο υλικό. Ωστόσο, αποδέχεστε να χρησιμοποιείτε τις Υπηρεσίες με αποκλειστικά δική σας ευθύνη και ότι η Apple, οι θυγατρικές, οι εκπρόσωποι, οι εντολείς και οι δικαιοπάροχοί της δεν φέρουν ευθύνη απέναντί σας για περιεχόμενο που τυχόν κριθεί προσβλητικό, άσεμνο ή ανάρμοστο.</p>
<p class="p2"><span class="s1"></span><br></p>
<p class="p1">ΣΤ. Ορισμένες Υπηρεσίες ενδέχεται να παρουσιάζουν, να περιλαμβάνουν ή να καθιστούν διαθέσιμο περιεχόμενο, δεδομένα, πληροφορίες, εφαρμογές και υλικό από τρίτους («Υλικό τρίτων») ή να παρέχουν συνδέσμους προς ορισμένους ιστότοπους τρίτων. Χρησιμοποιώντας τις Υπηρεσίες, αναγνωρίζετε και αποδέχεστε ότι η Apple δεν έχει την ευθύνη να εξετάζει ή να αξιολογεί το περιεχόμενο, την ακρίβεια, την πληρότητα, την επικαιρότητα, την εγκυρότητα, τη συμμόρφωση με τους κανόνες πνευματικής ιδιοκτησίας, τη νομιμότητα, τη σεμνότητα, την ποιότητα ή οποιαδήποτε άλλη πλευρά αυτού του Υλικού τρίτων ή των ιστότοπων τρίτων. Η Apple, τα στελέχη της, οι συνδεδεμένες επιχειρήσεις και οι θυγατρικές της δεν εγγυώνται ούτε εγκρίνουν απαραιτήτως και δεν αναλαμβάνουν ούτε έχουν οποιαδήποτε ευθύνη απέναντι σε σας ή άλλα πρόσωπα για οποιεσδήποτε Υπηρεσίες τρίτων, Υλικό τρίτων ή ιστότοπους τρίτων, ή για οποιοδήποτε άλλο υλικό, προϊόντα ή υπηρεσίες τρίτων. Το Υλικό τρίτων και οι σύνδεσμοι προς άλλους ιστότοπους παρέχονται αποκλειστικά ως διευκόλυνση προς εσάς.</p>
<p class="p2"><span class="s1"></span><br></p>
<p class="p1">Ζ. Ούτε η Apple ούτε οποιοσδήποτε από τους παρόχους περιεχομένου της εγγυώνται τη διαθεσιμότητα, την ακρίβεια, την πληρότητα, την αξιοπιστία ή την επικαιρότητα χρηματιστηριακών πληροφοριών, δεδομένων τοποθεσίας, πληροφοριών υγείας ή άλλων δεδομένων που εμφανίζονται από οποιεσδήποτε Υπηρεσίες. Οι οικονομικές πληροφορίες που παρουσιάζονται από οποιεσδήποτε Υπηρεσίες παρέχονται για σκοπούς γενικής πληροφόρησης μόνο και δεν πρέπει να θεωρηθούν ως αξιόπιστες επενδυτικές συμβουλές. Πριν από την εκτέλεση οποιασδήποτε συναλλαγής κινητών αξιών με βάση πληροφορίες που αντλήθηκαν από τις Υπηρεσίες, συνιστάται να απευθύνεστε σε χρηματοοικονομικό σύμβουλο ή επαγγελματία χρεογράφων ο οποίος είναι νομικά εξουσιοδοτημένος να παράσχει οικονομικές συμβουλές ή συμβουλές για χρεόγραφα στη χώρα ή την περιοχή σας. Τα δεδομένα τοποθεσίας που παρέχονται από οποιεσδήποτε Υπηρεσίες, συμπεριλαμβανομένης της υπηρεσίας Χαρτών της Apple, παρέχονται μόνο για σκοπούς στοιχειώδους πλοήγησης ή/και προγραμματισμού και δεν διατίθενται με σκοπό να αποτελέσουν αξιόπιστη πληροφόρηση σε περιπτώσεις όπου απαιτούνται ακριβείς πληροφορίες για τη θέση ή σε περιπτώσεις όπου εσφαλμένα, ανακριβή, καθυστερημένα ή ελλιπή δεδομένα τοποθεσίας ενδέχεται να οδηγήσουν σε θάνατο, σωματική βλάβη, ή περιουσιακή ζημία ή βλάβη στο περιβάλλον. Αποδέχεστε ότι τα αποτελέσματα που λαμβάνετε από την υπηρεσία Χαρτών μπορεί να διαφέρουν από τις πραγματικές συνθήκες του δρόμου ή του εδάφους λόγω παραγόντων που μπορεί να επηρεάσουν την ακρίβεια των δεδομένων Χαρτών, όπως για παράδειγμα, χωρίς περιορισμό, ο καιρός, συνθήκες του δρόμου ή του εδάφους και γεωπολιτικά γεγονότα. Για την ασφάλειά σας, να προσέχετε πάντοτε τις οδικές πινακίδες και τις τρέχουσες οδικές συνθήκες. Να τηρείτε πρακτικές ασφαλούς οδήγησης και τον κώδικα οδικής κυκλοφορίας και να έχετε υπόψη σας ότι οι οδηγίες ποδηλασίας και βαδίσματος μπορεί να μην περιλαμβάνουν καθορισμένα μονοπάτια.</p>
<p class="p2"><span class="s1"></span><br></p>
<p class="p1">Η. Στον βαθμό που θα αποστείλετε οποιοδήποτε περιεχόμενο μέσω της χρήσης των Υπηρεσιών, δηλώνετε ότι κατέχετε όλα τα δικαιώματα ή έχετε εξουσιοδότηση ή σας επιτρέπεται άλλως νομικά να στείλετε αυτό το περιεχόμενο και ότι αυτό το περιεχόμενο δεν παραβιάζει τους όρους υπηρεσιών που ισχύουν για τις Υπηρεσίες. Συμφωνείτε ότι οι Υπηρεσίες ενδέχεται να περιέχουν ιδιόκτητο περιεχόμενο, πληροφορίες και υλικό που κατέχεται από την Apple, τον ιδιοκτήτη του ιστότοπου ή τους δικαιοπαρόχους του και προστατεύονται από το ισχύον δίκαιο περί πνευματικής ιδιοκτησίας και άλλους νόμους, συμπεριλαμβανομένων, χωρίς περιορισμό, των νόμων περί πνευματικής ιδιοκτησίας. Συμφωνείτε ότι δεν θα χρησιμοποιήσετε αυτό το περιεχόμενο, τις πληροφορίες και το υλικό που καλύπτεται από αποκλειστικά δικαιώματα με τρόπο πέραν της επιτρεπόμενης χρήσης των Υπηρεσιών ή με οποιονδήποτε τρόπο ο οποίος δεν συμφωνεί με τους όρους της παρούσας Άδειας χρήσης ή ο οποίος παραβιάζει οποιαδήποτε πνευματικά δικαιώματα τρίτων μερών ή της Apple. Κανένα μέρος των Υπηρεσιών δεν επιτρέπεται να αναπαραχθεί με οποιαδήποτε μορφή ή οποιονδήποτε τρόπο. Συμφωνείτε να μην προβείτε σε τροποποίηση, εκμίσθωση, χρονομίσθωση, δανεισμό, πώληση, διανομή ή δημιουργία παραγώγων έργων με βάση τις Υπηρεσίες με οποιονδήποτε τρόπο ή σε εκμετάλλευση των Υπηρεσιών με οποιονδήποτε τρόπο για τον οποίο δεν έχει χορηγηθεί άδεια, περιλαμβανομένης, ενδεικτικά, της χρήσης των Υπηρεσιών για τη μετάδοση ιών υπολογιστών, λογισμικών σκωληκών, δούρειων ίππων ή άλλου κακόβουλου λογισμικού, ή της κατάχρησης ή επιβάρυνσης της χωρητικότητας του δικτύου. Επιπλέον, συμφωνείτε ότι δεν θα χρησιμοποιήσετε τις Υπηρεσίες με οποιονδήποτε τρόπο με σκοπό την παρενόχληση, την εξύβριση, την καταδίωξη, τη διατύπωση απειλών, τη δυσφήμηση ή την με οποιονδήποτε άλλον τρόπο παραβίαση ή καταπάτηση των δικαιωμάτων οποιουδήποτε τρίτου και ότι η Apple δεν ευθύνεται κατά κανένα τρόπο για τέτοια χρήση από μέρους σας, ούτε για οποιαδήποτε παρενοχλητικά, απειλητικά, δυσφημιστικά, προσβλητικά, παραβατικά ή παράνομα μηνύματα ή εκπομπές που τυχόν λάβετε ως αποτέλεσμα της χρήσης οποιασδήποτε από τις Υπηρεσίες.</p>
<p class="p2"><span class="s1"></span><br></p>
<p class="p1">Θ. Επιπλέον, αυτές οι Υπηρεσίες και το Υλικό τρίτων πιθανόν να μην διατίθενται σε όλες τις γλώσσες ή χώρες. Η Apple δεν προβαίνει σε καμία προσυμβατική δήλωση ότι αυτές οι Υπηρεσίες και το Υλικό τρίτων είναι κατάλληλα ή διαθέσιμα για χρήση σε οποιαδήποτε τοποθεσία. Στον βαθμό που επιλέγετε να χρησιμοποιείτε ή να έχετε πρόσβαση σε αυτές τις Υπηρεσίες ή το Υλικό τρίτων, αυτό συμβαίνει με δική σας πρωτοβουλία και είστε υπεύθυνοι να συμμορφώνεστε με τυχόν ισχύοντες νόμους, συμπεριλαμβανομένων, μεταξύ άλλων, των ισχυόντων τοπικών νόμων και των νόμων περί απορρήτου και συλλογής δεδομένων. Η Apple και οι δικαιοπάροχοί της διατηρούν το δικαίωμα τροποποίησης, αναστολής, κατάργησης ή απενεργοποίησης της πρόσβασης σε οποιεσδήποτε Υπηρεσίες ανά πάσα στιγμή και χωρίς προειδοποίηση. Η Apple σε καμία περίπτωση δεν φέρει ευθύνη για τυχόν κατάργηση ή απενεργοποίηση της πρόσβασης σε οποιεσδήποτε από τις Υπηρεσίες αυτές. Η Apple δύναται επίσης να επιβάλει όρια στη χρήση ορισμένων Υπηρεσιών ή στην πρόσβαση σε αυτές σε κάθε περίπτωση και χωρίς προειδοποίηση ή ευθύνη.</p>
<p class="p2"><span class="s1"></span><br></p>
<p class="p1"><b>7. Λύση.</b> Η παρούσα Άδεια χρήσης ισχύει μέχρι τη λύση της. Τα δικαιώματά σας δυνάμει της παρούσας Άδειας χρήσης αίρονται αυτόματα ή ειδάλλως παύουν να ισχύουν χωρίς προειδοποίηση από την Apple σε περίπτωση μη συμμόρφωσής σας με οποιονδήποτε όρο ή όρους της παρούσας Άδειας χρήσης. Μετά τη λύση της παρούσας Άδειας χρήσης, οφείλετε να διακόψετε κάθε χρήση του Λογισμικού Apple και να καταστρέψετε όλα τα αντίγραφα, μερικά ή πλήρη, του Λογισμικού Apple. Οι ενότητες 5, 6, 7, 8, 9, 10, 12, 13 και 14 της παρούσας Άδειας χρήσης εξακολουθούν να ισχύουν σε περίπτωση οποιασδήποτε εν λόγω λύσης.</p>
<p class="p2"><span class="s1"></span><br></p>
<p class="p1"><b>8. Αποποίηση εγγυήσεων</b>.</p>
<p class="p1">Α. Εάν είστε πελάτης που είναι καταναλωτής (κάποιος που χρησιμοποιεί το Λογισμικό Apple εκτός της εργασίας, της επιχείρησης ή του επαγγέλματός του), μπορεί να έχετε νομικά δικαιώματα στη χώρα κατοικίας σας σύμφωνα με τα οποία απαγορεύεται η εφαρμογή των παρακάτω περιορισμών για εσάς και, όπου ισχύει αυτή η απαγόρευση, οι περιορισμοί αυτοί δεν θα ισχύουν για εσάς. Για να μάθετε περισσότερα σχετικά με τα δικαιώματα, επικοινωνήστε με έναν τοπικό οργανισμό ενημέρωσης καταναλωτών.</p>
<p class="p2"><span class="s1"></span><br></p>
<p class="p1">Β. ΔΗΛΩΝΕΤΕ ΚΑΙ ΑΠΟΔΕΧΕΣΤΕ ΡΗΤΩΣ ΟΤΙ, ΣΤΟΝ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η ΧΡΗΣΗ ΤΟΥ ΛΟΓΙΣΜΙΚΟΥ APPLE ΚΑΙ ΟΠΟΙΩΝΔΗΠΟΤΕ ΥΠΗΡΕΣΙΩΝ ΠΟΥ ΕΚΤΕΛΟΥΝΤΑΙ ΑΠΟ Ή ΠΡΟΣΠΕΛΑΥΝΟΝΤΑΙ ΜΕΣΩ ΤΟΥ ΛΟΓΙΣΜΙΚΟΥ APPLE ΓΙΝΕΤΑΙ ΑΠΟΚΛΕΙΣΤΙΚΑ ΜΕ ΔΙΚΗ ΣΑΣ ΕΥΘΥΝΗ ΚΑΙ ΟΤΙ Η ΣΥΝΟΛΙΚΗ ΕΥΘΥΝΗ ΣΧΕΤΙΚΑ ΜΕ ΤΗΝ ΙΚΑΝΟΠΟΙΗΤΙΚΗ ΠΟΙΟΤΗΤΑ, ΑΠΟΔΟΣΗ, ΑΚΡΙΒΕΙΑ ΚΑΙ ΠΡΟΣΠΑΘΕΙΑ ΒΑΡΥΝΕΙ ΕΣΑΣ.</p>
<p class="p2"><span class="s1"></span><br></p>
<p class="p1">Γ. ΣΤΟΝ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΟ ΕΦΑΡΜΟΣΤΕΟ ΔΙΚΑΙΟ, ΤΟ ΛΟΓΙΣΜΙΚΟ APPLE ΚΑΙ ΟΙ ΥΠΗΡΕΣΙΕΣ ΠΑΡΕΧΟΝΤΑΙ «ΩΣ ΕΧΟΥΝ» ΚΑΙ «ΕΦΟΣΟΝ ΔΙΑΤΙΘΕΝΤΑΙ», ΜΕ ΟΛΑ ΤΑ ΕΛΑΤΤΩΜΑΤΑ ΚΑΙ ΧΩΡΙΣ ΕΓΓΥΗΣΗ ΟΠΟΙΑΣΔΗΠΟΤΕ ΜΟΡΦΗΣ ΚΑΙ Η APPLE ΚΑΙ ΟΙ ΔΙΚΑΙΟΠΑΡΟΧΟΙ ΤΗΣ APPLE (ΚΑΛΟΥΜΕΝΟΙ ΑΠΟ ΚΟΙΝΟΥ «Η APPLE» ΓΙΑ ΤΟΥΣ ΣΚΟΠΟΥΣ ΤΩΝ ΠΑΡΑΓΡΑΦΩΝ 8 ΚΑΙ 9) ΔΙΑ ΤΗΣ ΠΑΡΟΥΣΑΣ ΑΠΟΠΟΙΟΥΝΤΑΙ ΟΠΟΙΕΣΔΗΠΟΤΕ ΕΓΓΥΗΣΕΙΣ ΚΑΙ ΠΡΟΫΠΟΘΕΣΕΙΣ ΑΝΑΦΟΡΙΚΑ ΜΕ ΤΟ ΛΟΓΙΣΜΙΚΟ ΚΑΙ ΤΙΣ ΥΠΗΡΕΣΙΕΣ APPLE, ΕΙΤΕ ΕΙΝΑΙ ΡΗΤΕΣ, ΣΙΩΠΗΡΕΣ Ή ΕΚ ΤΟΥ ΝΟΜΟΥ, ΣΥΜΠΕΡΙΛΑΜΒΑΝΟΜΕΝΩΝ, ΕΝΔΕΙΚΤΙΚΑ, ΤΩΝ ΣΙΩΠΗΡΩΝ ΕΓΓΥΗΣΕΩΝ Ή/ΚΑΙ ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ, ΙΚΑΝΟΠΟΙΗΤΙΚΗΣ ΠΟΙΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΑΚΡΙΒΕΙΑΣ, ΑΔΙΑΤΑΡΑΚΤΗΣ ΚΑΤΟΧΗΣ ΚΑΙ ΧΡΗΣΗΣ ΚΑΙ ΜΗ ΠΑΡΑΒΙΑΣΗΣ ΤΩΝ ΔΙΚΑΙΩΜΑΤΩΝ ΤΡΙΤΩΝ.</p>
<p class="p2"><span class="s1"></span><br></p>
<p class="p1">Δ. Η APPLE ΔΕΝ ΕΓΓΥΑΤΑΙ ΟΤΙ ΔΕΝ ΘΑ ΥΠΑΡΞΕΙ ΔΙΑΤΑΡΑΞΗ ΤΗΣ ΧΡΗΣΗΣ ΤΟΥ ΛΟΓΙΣΜΙΚΟΥ ΚΑΙ ΤΩΝ ΥΠΗΡΕΣΙΩΝ APPLE, ΟΤΙ ΟΙ ΛΕΙΤΟΥΡΓΙΕΣ ΠΟΥ ΠΕΡΙΛΑΜΒΑΝΟΝΤΑΙ ΣΤΟ ΛΟΓΙΣΜΙΚΟ APPLE Ή ΟΙ ΥΠΗΡΕΣΙΕΣ ΠΟΥ ΕΚΤΕΛΟΥΝΤΑΙ Ή ΠΑΡΕΧΟΝΤΑΙ ΑΠΟ ΑΥΤΟ ΘΑ ΑΝΤΑΠΟΚΡΙΘΟΥΝ ΣΤΙΣ ΑΠΑΙΤΗΣΕΙΣ ΣΑΣ, ΟΤΙ Η ΛΕΙΤΟΥΡΓΙΑ ΤΟΥ ΛΟΓΙΣΜΙΚΟΥ ΚΑΙ ΤΩΝ ΥΠΗΡΕΣΙΩΝ APPLE ΘΑ ΕΙΝΑΙ ΑΔΙΑΛΕΙΠΤΗ Ή ΧΩΡΙΣ ΣΦΑΛΜΑΤΑ, ΟΤΙ ΟΠΟΙΑΔΗΠΟΤΕ ΥΠΗΡΕΣΙΑ ΘΑ ΣΥΝΕΧΙΣΕΙ ΝΑ ΕΙΝΑΙ ΔΙΑΘΕΣΙΜΗ, ΟΤΙ ΤΥΧΟΝ ΕΛΑΤΤΩΜΑΤΑ ΣΤΟ ΛΟΓΙΣΜΙΚΟ Ή ΣΤΙΣ ΥΠΗΡΕΣΙΕΣ APPLE ΘΑ ΔΙΟΡΘΩΝΟΝΤΑΙ, Ή ΟΤΙ ΤΟ ΛΟΓΙΣΜΙΚΟ APPLE ΘΑ ΕΙΝΑΙ ΣΥΜΒΑΤΟ Ή ΘΑ ΛΕΙΤΟΥΡΓΕΙ ΜΕ ΟΠΟΙΟΔΗΠΟΤΕ ΛΟΓΙΣΜΙΚΟ, ΕΦΑΡΜΟΓΕΣ Ή ΥΠΗΡΕΣΙΕΣ ΤΡΙΤΩΝ. Η ΕΓΚΑΤΑΣΤΑΣΗ ΑΥΤΟΥ ΤΟΥ ΛΟΓΙΣΜΙΚΟΥ APPLE ΕΝΔΕΧΕΤΑΙ ΝΑ ΕΠΗΡΕΑΣΕΙ ΤΗ ΔΙΑΘΕΣΙΜΟΤΗΤΑ ΚΑΙ ΧΡΗΣΤΙΚΟΤΗΤΑ ΤΟΥ ΛΟΓΙΣΜΙΚΟΥ ΤΡΙΤΩΝ, ΤΙΣ ΕΦΑΡΜΟΓΕΣ Ή ΤΙΣ ΥΠΗΡΕΣΙΕΣ ΤΡΙΤΩΝ, ΚΑΘΩΣ ΚΑΙ ΤΑ ΠΡΟΪΟΝΤΑ ΚΑΙ ΤΙΣ ΥΠΗΡΕΣΙΕΣ APPLE.</p>
<p class="p2"><span class="s1"></span><br></p>
<p class="p1">Ε. ΕΠΙΠΡΟΣΘΕΤΩΣ, ΑΝΑΓΝΩΡΙΖΕΤΕ ΟΤΙ ΤΟ ΛΟΓΙΣΜΙΚΟ ΚΑΙ ΟΙ ΥΠΗΡΕΣΙΕΣ APPLE ΔΕΝ ΠΡΟΟΡΙΖΟΝΤΑΙ ΟΥΤΕ ΕΙΝΑΙ ΚΑΤΑΛΛΗΛΕΣ ΓΙΑ ΧΡΗΣΗ ΣΕ ΠΕΡΙΣΤΑΣΕΙΣ Ή ΠΕΡΙΒΑΛΛΟΝΤΑ ΟΠΟΥ Η ΑΝΕΠΑΡΚΕΙΑ Ή ΟΙ ΚΑΘΥΣΤΕΡΗΣΕΙΣ, ΤΑ ΣΦΑΛΜΑΤΑ Ή ΟΙ ΑΝΑΚΡΙΒΕΙΕΣ ΣΤΟ ΠΕΡΙΕΧΟΜΕΝΟ, ΤΑ ΔΕΔΟΜΕΝΑ Ή ΤΙΣ ΠΛΗΡΟΦΟΡΙΕΣ ΠΟΥ ΠΑΡΕΧΟΝΤΑΙ ΑΠΟ ΤΟ ΛΟΓΙΣΜΙΚΟ Ή ΤΙΣ ΥΠΗΡΕΣΙΕΣ APPLE ΕΝΔΕΧΕΤΑΙ ΝΑ ΕΧΟΥΝ ΩΣ ΣΥΝΕΠΕΙΑ ΤΟΝ ΘΑΝΑΤΟ, ΣΩΜΑΤΙΚΕΣ ΒΛΑΒΕΣ Ή ΣΟΒΑΡΕΣ ΥΛΙΚΕΣ ΖΗΜΙΕΣ Ή ΖΗΜΙΑ ΣΤΟ ΠΕΡΙΒΑΛΛΟΝ, ΣΥΜΠΕΡΙΛΑΜΒΑΝΟΜΕΝΩΝ, ΜΕΤΑΞΥ ΑΛΛΩΝ, ΤΗΣ ΛΕΙΤΟΥΡΓΙΑΣ ΠΥΡΗΝΙΚΩΝ ΕΓΚΑΤΑΣΤΑΣΕΩΝ, ΣΥΣΤΗΜΑΤΩΝ ΠΛΟΗΓΗΣΗΣ Ή ΕΠΙΚΟΙΝΩΝΙΑΣ ΑΕΡΟΣΚΑΦΩΝ, ΕΛΕΓΧΟΥ ΕΝΑΕΡΙΑΣ ΚΥΚΛΟΦΟΡΙΑΣ, ΥΠΟΣΤΗΡΙΞΗΣ ΖΩΤΙΚΩΝ ΛΕΙΤΟΥΡΓΙΩΝ Ή ΟΠΛΙΚΩΝ ΣΥΣΤΗΜΑΤΩΝ.</p>
<p class="p2"><span class="s1"></span><br></p>
<p class="p1">ΣΤ. ΚΑΜΙΑ ΠΡΟΦΟΡΙΚΗ Ή ΓΡΑΠΤΗ ΠΛΗΡΟΦΟΡΙΑ Ή ΣΥΜΒΟΥΛΗ ΠΟΥ ΔΙΔΕΤΑΙ ΑΠΟ ΤΗΝ APPLE Ή ΕΝΑΝ ΕΞΟΥΣΙΟΔΟΤΗΜΕΝΟ ΑΝΤΙΠΡΟΣΩΠΟ ΤΗΣ APPLE ΔΕΝ ΘΑ ΑΠΟΤΕΛΕΙ ΕΓΓΥΗΣΗ. ΕΑΝ ΤΟ ΛΟΓΙΣΜΙΚΟ Ή ΟΙ ΥΠΗΡΕΣΙΕΣ APPLE ΑΠΟΔΕΙΧΤΟΥΝ ΕΛΑΤΤΩΜΑΤΙΚΕΣ, ΑΝΑΛΑΜΒΑΝΕΤΕ ΤΟ ΣΥΝΟΛΙΚΟ ΚΟΣΤΟΣ ΚΑΘΕ ΑΠΑΡΑΙΤΗΤΟΥ ΣΕΡΒΙΣ, ΕΠΙΣΚΕΥΗΣ Ή ΕΠΙΔΙΟΡΘΩΣΗΣ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΟΝ ΑΠΟΚΛΕΙΣΜΟ ΣΙΩΠΗΡΩΝ ΕΓΓΥΗΣΕΩΝ Ή ΤΟΝ ΠΕΡΙΟΡΙΣΜΟ ΤΩΝ ΔΙΚΑΙΩΜΑΤΩΝ ΤΩΝ ΚΑΤΑΝΑΛΩΤΩΝ ΠΟΥ ΠΡΟΒΛΕΠΟΝΤΑΙ ΕΚ ΤΟΥ ΝΟΜΟΥ, ΣΥΝΕΠΩΣ ΟΙ ΠΑΡΑΠΑΝΩ ΑΠΟΚΛΕΙΣΜΟΙ ΚΑΙ ΠΕΡΙΟΡΙΣΜΟΙ ΕΝΔΕΧΕΤΑΙ ΝΑ ΜΗΝ ΙΣΧΥΟΥΝ ΓΙΑ ΕΣΑΣ.</p>
<p class="p2"><span class="s1"></span><br></p>
<p class="p1"><b>9. Ρήτρα περιορισμού ευθύνης.</b> ΚΑΤΑ ΤΟΝ ΒΑΘΜΟ ΠΟΥ ΔΕΝ ΑΠΑΓΟΡΕΥΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η APPLE, ΟΙ ΣΥΝΕΡΓΑΤΕΣ, ΟΙ ΕΚΠΡΟΣΩΠΟΙ Ή ΟΙ ΕΝΤΟΛΟΔΟΧΟΙ ΤΗΣ ΣΕ ΚΑΜΙΑ ΠΕΡΙΠΤΩΣΗ ΔΕΝ ΘΑ ΦΕΡΟΥΝ ΕΥΘΥΝΗ ΓΙΑ ΣΩΜΑΤΙΚΕΣ ΒΛΑΒΕΣ Ή ΓΙΑ ΟΠΟΙΑΔΗΠΟΤΕ ΠΕΡΙΣΤΑΣΙΑΚΗ, ΕΙΔΙΚΗ, ΕΜΜΕΣΗ Ή ΠΑΡΕΠΟΜΕΝΗ ΖΗΜΙΑ, ΣΥΜΠΕΡΙΛΑΜΒΑΝΟΜΕΝΗΣ, ΜΕΤΑΞΥ ΑΛΛΩΝ, ΖΗΜΙΑΣ ΑΠΟ ΔΙΑΦΥΓΟΝΤΑ ΚΕΡΔΗ, ΖΗΜΙΑΣ ΛΟΓΩ ΑΛΛΟΙΩΣΗΣ Ή ΑΠΩΛΕΙΑΣ ΔΕΔΟΜΕΝΩΝ, ΑΣΤΟΧΙΑΣ ΜΕΤΑΔΟΣΗΣ Ή ΛΗΨΗΣ ΔΕΔΟΜΕΝΩΝ Ή ΠΛΗΡΟΦΟΡΙΩΝ (ΣΥΜΠΕΡΙΛΑΜΒΑΝΟΜΕΝΩΝ ΕΝΔΕΙΚΤΙΚΑ ΟΔΗΓΙΩΝ ΜΑΘΗΜΑΤΩΝ, ΕΡΓΑΣΙΩΝ ΚΑΙ ΥΛΗΣ), ΔΙΑΚΟΠΗΣ ΕΠΙΧΕΙΡΗΜΑΤΙΚΗΣ ΔΡΑΣΤΗΡΙΟΤΗΤΑΣ Ή ΟΠΟΙΑΣΔΗΠΟΤΕ ΑΛΛΗΣ ΖΗΜΙΑΣ Ή ΑΠΩΛΕΙΑΣ ΕΜΠΟΡΙΚΗΣ ΦΥΣΗΣ ΠΟΥ ΜΠΟΡΕΙ ΝΑ ΠΡΟΚΥΨΕΙ ΑΠΟ Ή ΝΑ ΣΧΕΤΙΖΕΤΑΙ ΜΕ ΤΗΝ ΑΠΟ ΜΕΡΟΥΣ ΣΑΣ ΧΡΗΣΗ Ή ΑΔΥΝΑΜΙΑ ΧΡΗΣΗΣ ΤΟΥ ΛΟΓΙΣΜΙΚΟΥ Ή ΤΩΝ ΥΠΗΡΕΣΙΩΝ APPLE Ή ΟΠΟΙΟΥΔΗΠΟΤΕ ΛΟΓΙΣΜΙΚΟΥ, ΕΦΑΡΜΟΓΩΝ Ή ΥΠΗΡΕΣΙΩΝ ΤΡΙΤΩΝ ΣΕ ΣΥΝΔΥΑΣΜΟ ΜΕ ΤΟ ΛΟΓΙΣΜΙΚΟ Ή ΤΙΣ ΥΠΗΡΕΣΙΕΣ APPLE, ΟΠΟΥ ΚΑΙ ΑΝ ΟΦΕΙΛΕΤΑΙ, ΑΝΕΞΑΡΤΗΤΑ ΑΠΟ ΤΟ ΠΕΔΙΟ ΤΗΣ ΕΥΘΥΝΗΣ (ΣΥΜΒΑΣΗ, ΑΔΙΚΟΠΡΑΞΙΑ Ή ΑΛΛΗ) ΚΑΙ ΑΚΟΜΑ ΚΑΙ ΑΝ Η APPLE ΕΧΕΙ ΛΑΒΕΙ ΠΡΟΕΙΔΟΠΟΙΗΣΗ ΣΧΕΤΙΚΑ ΜΕ ΤΗΝ ΠΙΘΑΝΟΤΗΤΑ ΑΥΤΗΣ ΤΗΣ ΖΗΜΙΑΣ. ΟΡΙΣΜΕΝΕΣ ΔΙΚΑΙΟΔΟΣΙΕΣ ΔΕΝ ΕΠΙΤΡΕΠΟΥΝ ΤΗΝ ΕΞΑΙΡΕΣΗ Ή ΤΟΝ ΠΕΡΙΟΡΙΣΜΟ ΤΗΣ ΕΥΘΥΝΗΣ ΓΙΑ ΣΩΜΑΤΙΚΕΣ ΒΛΑΒΕΣ Ή ΓΙΑ ΣΥΜΠΤΩΜΑΤΙΚΕΣ Ή ΕΠΑΚΟΛΟΥΘΕΣ ΖΗΜΙΕΣ, ΣΥΝΕΠΩΣ ΑΥΤΗ Η ΡΗΤΡΑ ΠΕΡΙΟΡΙΣΜΟΥ ΕΥΘΥΝΗΣ ΕΝΔΕΧΕΤΑΙ ΝΑ ΜΗΝ ΙΣΧΥΕΙ ΓΙΑ ΕΣΑΣ. Η συνολική ευθύνη της Apple απέναντί σας για όλες τις ζημίες (εκτός από αυτές που τυχόν προβλέπονται από το εφαρμοστέο δίκαιο για περιπτώσεις σωματικών βλαβών) σε καμία περίπτωση δεν θα υπερβαίνει το ποσό των διακοσίων πενήντα δολαρίων ΗΠΑ (250&nbsp;$). Οι ανωτέρω περιορισμοί της ευθύνης ισχύουν ακόμη και αν το προαναφερθέν μέσο αποκατάστασης δεν καλύπτει τον σκοπό για τον οποίο προορίζεται. ΚΑΤΑ ΠΑΡΕΚΚΛΙΣΗ ΤΥΧΟΝ ΑΛΛΩΝ ΟΡΩΝ ΣΤΗΝ ΠΑΡΟΥΣΑ ΣΥΜΒΑΣΗ ΑΔΕΙΑΣ ΧΡΗΣΗΣ, ΕΑΝ ΙΣΧΥΕΙ ΤΟ ΔΙΚΑΙΟ ΤΩΝ ΚΑΤΑΝΑΛΩΤΙΚΩΝ ΣΥΜΒΑΣΕΩΝ ΤΗΣ ΙΑΠΩΝΙΑΣ, ΟΙ ΟΡΟΙ ΠΟΥ ΠΕΡΙΟΡΙΖΟΥΝ ΤΗΝ ΕΥΘΥΝΗ ΤΗΣ APPLE ΓΙΑ ΖΗΜΙΕΣ ΠΟΥ ΠΡΟΚΥΠΤΟΥΝ ΑΠΟ ΠΑΡΑΒΙΑΣΗ ΤΗΣ ΣΥΜΒΑΣΗΣ Ή ΑΔΙΚΟΠΡΑΞΙΑ ΤΗΣ APPLE ΔΕΝ ΘΑ ΙΣΧΥΟΥΝ, ΕΑΝ Η ΕΝ ΛΟΓΩ ΖΗΜΙΑ ΟΦΕΙΛΕΤΑΙ ΣΕ ΣΚΟΠΙΜΟ ΔΟΛΟ Ή ΒΑΡΙΑ ΑΜΕΛΕΙΑ ΤΗΣ APPLE.</p>
<p class="p2"><span class="s1"></span><br></p>
<p class="p1"><b>10. Ψηφιακά πιστοποιητικά.</b> Το Λογισμικό Apple περιέχει δυνατότητες οι οποίες του επιτρέπουν να αποδέχεται ψηφιακά πιστοποιητικά που έχουν εκδοθεί είτε από την Apple είτε από τρίτους. ΕΙΣΤΕ ΑΠΟΚΛΕΙΣΤΙΚΑ ΥΠΕΥΘΥΝΟΙ ΝΑ ΑΠΟΦΑΣΙΣΕΤΕ ΑΝ ΘΑ ΕΜΠΙΣΤΕΥΘΕΙΤΕ ΕΝΑ ΠΙΣΤΟΠΟΙΗΤΙΚΟ Ή ΟΧΙ, ΕΙΤΕ ΑΥΤΟ ΕΧΕΙ ΕΚΔΟΘΕΙ ΑΠΟ ΤΗΝ APPLE ΕΙΤΕ ΑΠΟ ΤΡΙΤΟ ΠΡΟΣΩΠΟ. Η ΑΠΟ ΜΕΡΟΥΣ ΣΑΣ ΧΡΗΣΗ ΨΗΦΙΑΚΩΝ ΠΙΣΤΟΠΟΙΗΤΙΚΩΝ ΓΙΝΕΤΑΙ ΜΕ ΑΠΟΚΛΕΙΣΤΙΚΑ ΔΙΚΗ ΣΑΣ ΕΥΘΥΝΗ. ΣΤΟΝ ΜΕΓΙΣΤΟ ΒΑΘΜΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΙΣΧΥΟΥΣΑ ΝΟΜΟΘΕΣΙΑ, Η APPLE ΔΕΝ ΠΡΟΒΑΙΝΕΙ ΣΕ ΚΑΜΙΑ ΕΓΓΥΗΣΗ Ή ΠΡΟΣΥΜΒΑΤΙΚΗ ΔΗΛΩΣΗ, ΡΗΤΗ Ή ΣΙΩΠΗΡΗ, ΟΣΟΝ ΑΦΟΡΑ ΤΗΝ ΕΜΠΟΡΕΥΣΙΜΟΤΗΤΑ Ή ΚΑΤΑΛΛΗΛΟΤΗΤΑ ΓΙΑ ΟΠΟΙΟΝΔΗΠΟΤΕ ΣΥΓΚΕΚΡΙΜΕΝΟ ΣΚΟΠΟ Ή ΓΙΑ ΤΗΝ ΑΚΡΙΒΕΙΑ, ΑΣΦΑΛΕΙΑ Ή ΜΗ ΠΑΡΑΒΙΑΣΗ ΔΙΚΑΙΩΜΑΤΩΝ ΤΡΙΤΩΝ ΑΝΑΦΟΡΙΚΑ ΜΕ ΨΗΦΙΑΚΑ ΠΙΣΤΟΠΟΙΗΤΙΚΑ. Συμφωνείτε ότι (α) δεν θα πλαστογραφήσετε ούτε θα καταχραστείτε οποιοδήποτε πιστοποιητικό, (β) θα χρησιμοποιείτε ψηφιακά πιστοποιητικά μόνο για νόμιμους σκοπούς και σύμφωνα με την όποια ισχύουσα Πολιτική πιστοποιητικών, Δήλωση πρακτικής πιστοποιητικών ή άλλες κοινοποιήσεις επιχειρηματικών πρακτικών από αρχές πιστοποίησης, (γ) είστε αποκλειστικά υπεύθυνοι για να μην επιτρέψετε σε οποιονδήποτε μη εξουσιοδοτημένο χρήστη να χρησιμοποιήσει τα δικά σας ψηφιακά πιστοποιητικά, (δ) είστε αποκλειστικά υπεύθυνοι για να μην επιτρέψετε σε οποιονδήποτε μη εξουσιοδοτημένο χρήστη να χρησιμοποιήσει το ιδιωτικό κλειδί που είναι συσχετισμένο με το ψηφιακό πιστοποιητικό σας, και (ε) θα ανακαλέσετε οποιοδήποτε πιστοποιητικό το οποίο έχετε λόγο να πιστεύετε έχει παραποιηθεί. Η Πολιτική πιστοποιητικών και οι Δηλώσεις πρακτικής πιστοποιητικών της Apple διατίθενται στον ιστότοπο: <a href="https://www.apple.com/certificateauthority">https://www.apple.com/certificateauthority</a>.</p>
<p class="p2"><span class="s1"></span><br></p>
<p class="p1"><b>11. Έλεγχος εξαγωγών. </b>Δεν επιτρέπεται να χρησιμοποιήσετε ή με άλλον τρόπο να εξαγάγετε ή να επανεξαγάγετε Λογισμικό Apple εκτός από τις περιπτώσεις όπου επιτρέπεται από τη νομοθεσία των Ηνωμένων Πολιτειών και τους νόμους των περιοχών δικαιοδοσίας στις οποίες αποκτήθηκε το Λογισμικό Apple. Συγκεκριμένα, αλλά όχι περιοριστικά, το Λογισμικό Apple δεν μπορεί να εξαχθεί ή να επανεξαχθεί (α) σε κάποια χώρα στην οποία έχουν επιβάλει εμπορικό αποκλεισμό οι ΗΠΑ ή (β) σε οποιονδήποτε που περιλαμβάνεται στον κατάλογο Ειδικώς χαρακτηρισμένων αλλοδαπών προσώπων (Specially Designated Nationals List) του Υπουργείου Οικονομικών των ΗΠΑ ή στον κατάλογο Αποκλεισμένων φυσικών ή νομικών προσώπων του Υπουργείου Εμπορίου των ΗΠΑ ή άλλους τέτοιους καταλόγους αποκλεισμένων ατόμων. Χρησιμοποιώντας το Λογισμικό Apple, δηλώνετε και εγγυάστε ότι δεν βρίσκεστε σε καμία τέτοια χώρα, περιοχή ή κατάλογο. Αποδέχεστε επίσης ότι δεν θα χρησιμοποιήσετε το Λογισμικό Apple για σκοπούς που απαγορεύονται από το δίκαιο των ΗΠΑ, όπως, μεταξύ άλλων, την ανάπτυξη, τον σχεδιασμό, την κατασκευή ή την παραγωγή πυραύλων, πυρηνικών, χημικών ή βιολογικών όπλων.</p>
<p class="p2"><span class="s1"></span><br></p>
<p class="p1"><b>12. Τελικοί χρήστες του Δημοσίου.</b> Το Λογισμικό Apple και η σχετική τεκμηρίωση αποτελούν «Εμπορικά είδη», όπως η έννοια αυτή ορίζεται στο άρθρο 48, παράγραφος 2.101 του Κώδικα ομοσπονδιακών κανονισμών (C.F.R.), και περιέχουν «Εμπορικό λογισμικό υπολογιστών» και «Πληροφοριακό υλικό εμπορικού λογισμικού υπολογιστών», όπως οι έννοιες αυτές ορίζονται, κατά περίπτωση, στο άρθρο 48, παράγραφος 12.212 ή στο άρθρο 48, παράγραφος 227.7202 του C.F.R. Σύμφωνα με το άρθρο 48, παράγραφος 12.212 ή το άρθρο 48, παράγραφοι 227.7202-1 έως 227.7202-4, κατά περίπτωση, το Εμπορικό λογισμικό υπολογιστών και το Πληροφοριακό υλικό εμπορικού λογισμικού υπολογιστών παρέχονται με άδεια χρήσης σε τελικούς χρήστες του αμερικανικού Δημοσίου (α) μόνο ως Εμπορικά είδη και (β) μόνο με εκείνα τα δικαιώματα που εκχωρούνται σε όλους τους άλλους τελικούς χρήστες σύμφωνα με τους όρους που περιέχονται στην παρούσα. Με την επιφύλαξη όλων των μη δημοσιευμένων δικαιωμάτων σύμφωνα με το δίκαιο περί πνευματικής ιδιοκτησίας των Ηνωμένων Πολιτειών Αμερικής.</p>
<p class="p2"><span class="s1"></span><br></p>
<p class="p1"><b>13. Εφαρμοστέο δίκαιο και ακυρότητα επιμέρους όρων</b>. Η παρούσα Άδεια χρήσης διέπεται από και ερμηνεύεται σύμφωνα με το δίκαιο της Πολιτείας της Καλιφόρνια, εξαιρουμένων των αρχών σύγκρουσης νόμων. Η παρούσα Άδεια χρήσης δεν διέπεται από τη Σύμβαση των Ηνωμένων Εθνών για τις διεθνείς πωλήσεις κινητών πραγμάτων, η εφαρμογή της οποίας αποκλείεται ρητά. Αν είστε καταναλωτής με έδρα το Ηνωμένο Βασίλειο, η παρούσα Άδεια χρήσης διέπεται από τους νόμους της δικαιοδοσίας της χώρας κατοικίας σας. Αν για οποιονδήποτε λόγο ένα δικαστήριο της αρμόδιας δικαιοδοσίας κρίνει ότι οποιοσδήποτε όρος ή μέρος αυτού είναι άκυρος, η υπόλοιπη Άδεια χρήσης παραμένει σε πλήρη ισχύ.</p>
<p class="p2"><span class="s1"></span><br></p>
<p class="p1"><b>14. Πλήρης σύμβαση. Επίσημη γλώσσα.</b> Η παρούσα Άδεια χρήσης αντιπροσωπεύει την πλήρη σύμβαση ανάμεσα σε εσάς και την Apple αναφορικά με το Λογισμικό Apple και υπερισχύει κάθε προηγούμενης ή ταυτόχρονης συμφωνίας αναφορικά με το ίδιο αντικείμενο. Καμία τροποποίηση ή μεταβολή της παρούσας Άδειας χρήσης δεν θα είναι δεσμευτική εκτός αν συνταχθεί εγγράφως και υπογραφεί από την Apple. Τυχόν μετάφραση της παρούσας Άδειας χρήσης εξυπηρετεί τις τοπικές ανάγκες και, σε περίπτωση διαφοράς μεταξύ του κειμένου στην αγγλική γλώσσα και του κειμένου σε άλλη γλώσσα, το κείμενο στην αγγλική γλώσσα θα υπερισχύει στον βαθμό που δεν απαγορεύεται από την τοπική νομοθεσία της δικαιοδοσίας σας.</p>
<p class="p2"><span class="s1"></span><br></p>
<p class="p1"><b>15. Αναγνώριση δικαιωμάτων τρίτων.</b></p>
<p class="p1">Τμήματα του Λογισμικού Apple χρησιμοποιούν ή περιλαμβάνουν λογισμικό τρίτων μερών και λοιπά υλικά με προστασία πνευματικών δικαιωμάτων. Οι δηλώσεις αναγνώρισης δικαιωμάτων, οι όροι χορήγησης άδειας χρήσης και οι περιορισμοί ευθυνών για το εν λόγω υλικό περιέχονται στο ηλεκτρονικό πληροφοριακό υλικό για το Λογισμικό Apple και η από μέρους σας χρήση αυτού του υλικού διέπεται από τους αντίστοιχους όρους. Η χρήση της υπηρεσίας «Ασφαλής Περιήγηση» της Google υπόκειται στους Όρους παροχής υπηρεσιών της Google (<a href="https://www.google.com/intl/en/policies/terms/">https://www.google.com/intl/en/policies/terms/</a>) και στην Πολιτική προστασίας απορρήτου της Google (<a href="https://www.google.com/intl/en/policies/privacy/">https://www.google.com/intl/en/policies/privacy/</a>).</p>
<p class="p2"><span class="s1"></span><br></p>
<p class="p1">Β. Ορισμένες βιβλιοθήκες λογισμικού και άλλο λογισμικό τρίτων που περιλαμβάνεται στο Λογισμικό Apple είναι ελεύθερο λογισμικό που παρέχεται, κατά περίπτωση, με άδεια χρήσης η οποία υπόκειται στους όρους της Γενικής άδειας δημόσιας χρήσης (GPL) ή της Ελάσσονας γενικής άδειας δημόσιας χρήσης (LGPL) της βιβλιοθήκης GNU, ανάλογα με την περίπτωση. Για το εν λόγω ελεύθερο λογισμικό μπορείτε να αποκτήσετε ένα πλήρες αντίγραφο αναγνώσιμο από υπολογιστή υπό τους όρους της άδειας GPL ή της άδειας LGPL, κατά περίπτωση, χωρίς χρέωση εκτός του κόστους του μέσου, της αποστολής και της επεξεργασίας παραγγελίας, κατόπιν γραπτού αιτήματος προς την Apple στη διεύθυνση <a href="mailto:opensource@apple.com">opensource@apple.com</a>. Το λογισμικό GPL/LGPL παρέχεται με την προσδοκία να είναι χρήσιμο, όμως ΧΩΡΙΣ ΚΑΜΙΑ ΕΓΓΥΗΣΗ, ούτε την υπονοούμενη εγγύηση της ΕΜΠΟΡΕΥΣΙΜΟΤΗΤΑΣ ή της ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ. Στο Λογισμικό Apple περιλαμβάνεται ένα αντίγραφο της άδειας GPL και της άδειας LGPL.</p>
<p class="p2"><span class="s1"></span><br></p>
<p class="p1">Γ. Χρήση του MPEG-4. Το παρόν προϊόν διαθέτει άδεια χρήσης σύμφωνα με την Άδεια MPEG-4 Systems Patent Portfolio για κωδικοποίηση σύμφωνα με το πρότυπο συστημάτων MPEG-4, με τη διαφορά ότι απαιτείται επιπρόσθετη άδεια χρήσης και πληρωμή πνευματικών δικαιωμάτων για κωδικοποίηση που αφορά (i) δεδομένα αποθηκευμένα ή αντιγραμμένα σε φυσικό μέσο που πληρώνονται σε ατομική βάση ή/και (ii) δεδομένα που πληρώνονται σε ατομική βάση και μεταδίδονται σε τελικό χρήστη για μόνιμη αποθήκευση ή/και χρήση. Μπορείτε να λάβετε μια τέτοια επιπρόσθετη άδεια χρήσης από την MPEG LA, LLC. Για περισσότερες λεπτομέρειες, ανατρέξτε στη διεύθυνση <a href="https://www.mpegla.com">https://www.mpegla.com</a>.</p>
<p class="p2"><span class="s1"></span><br></p>
<p class="p1">Το παρόν προϊόν διαθέτει άδεια χρήσης σύμφωνα με την Άδεια MPEG-4 Visual Patent Portfolio για προσωπική και μη εμπορική χρήση από καταναλωτές για την (i) κωδικοποίηση βίντεο σύμφωνα με το Πρότυπο οπτικών υλικών MPEG-4 («Βίντεο MPEG-4») ή/και την (ii) αποκωδικοποίηση βίντεο MPEG-4, που κωδικοποιήθηκε από καταναλωτή ενεργούνται στο πλαίσιο προσωπικής και μη εμπορικής δραστηριότητας, ή/και παρασχέθηκε από εταιρεία παροχής βίντεο η οποία διαθέτει άδεια από την MPEG LA για την παροχή βίντεο MPEG-4. Δεν χορηγείται καμία άδεια ούτε θα υπονοείται για κάποια άλλη χρήση. Μπορείτε να λάβετε επιπλέον πληροφορίες συμπεριλαμβανομένων και αυτών που συνδέονται με διαφημιστικές, εσωτερικές και εμπορικές χρήσεις και τη χορήγηση αδειών από τη MPEG LA, LLC. Ανατρέξτε στη διεύθυνση <a href="https://www.mpegla.com">https://www.mpegla.com</a>.</p>
<p class="p2"><span class="s1"></span><br></p>
<p class="p1">Δ. Ειδοποίηση H.264/AVC.<b> </b>Στον βαθμό που το Λογισμικό Apple περιέχει λειτουργικότητα κωδικοποίησης και/ή αποκωδικοποίησης AVC, η εμπορική χρήση του H.264/AVC προϋποθέτει πρόσθετη άδεια και εφαρμόζεται η παρακάτω διάταξη: Η ΛΕΙΤΟΥΡΓΙΚΟΤΗΤΑ AVC ΣΤΟ ΠΑΡΟΝ ΛΟΓΙΣΜΙΚΟ, ΔΙΑ ΤΗΣ ΠΑΡΟΥΣΗΣ, ΠΑΡΕΧΕΤΑΙ ΜΕ ΑΔΕΙΑ ΜΟΝΟ ΓΙΑ ΠΡΟΣΩΠΙΚΗ ΚΑΙ ΜΗ ΕΜΠΟΡΙΚΗ ΧΡΗΣΗ ΑΠΟ ΜΕΡΟΥΣ ΕΝΟΣ ΚΑΤΑΝΑΛΩΤΗ ΓΙΑ (i) ΚΩΔΙΚΟΠΟΙΗΣΗ ΒΙΝΤΕΟ ΣΥΜΦΩΝΑ ΜΕ ΤΟ ΠΡΟΤΥΠΟ AVC («AVC VIDEO») Ή/ΚΑΙ (ii) ΑΠΟΚΩΔΙΚΟΠΟΙΗΣΗ ΒΙΝΤΕΟ AVC ΠΟΥ ΚΩΔΙΚΟΠΟΙΗΘΗΚΕ ΑΠΟ ΚΑΤΑΝΑΛΩΤΗ ΕΝΕΡΓΟΥΝΤΑ ΣΤΟ ΠΛΑΙΣΙΟ ΠΡΟΣΩΠΙΚΗΣ ΚΑΙ ΜΗ ΕΜΠΟΡΙΚΗΣ ΔΡΑΣΤΗΡΙΟΤΗΤΑΣ ΚΑΙ/Ή ΠΑΡΑΣΧΕΘΗΚΕ ΑΠΟ ΕΤΑΙΡΕΙΑ ΠΑΡΟΧΗΣ ΒΙΝΤΕΟ Η ΟΠΟΙΑ ΔΙΑΘΕΤΕΙ ΑΔΕΙΑ ΓΙΑ ΤΗΝ ΠΑΡΟΧΗ ΒΙΝΤΕΟ AVC. ΓΙΑ ΠΛΗΡΟΦΟΡΙΕΣ ΓΙΑ ΑΛΛΕΣ ΧΡΗΣΕΙΣ ΚΑΙ ΑΔΕΙΕΣ ΜΠΟΡΕΙΤΕ ΝΑ ΑΠΕΥΘΥΝΕΣΤΕ ΣΤΗΝ ΕΤΑΙΡΙΑ MPEG LA L.L.C. ΑΝΑΤΡΕΞΤΕ ΣΤΗ ΔΙΕΥΘΥΝΣΗ <a href="HTTPS://WWW.MPEGLA.COM">HTTPS://WWW.MPEGLA.COM</a>.</p>
<p class="p2"><span class="s1"></span><br></p>
<p class="p1">Ε. Ειδοποίηση AMR. Η λειτουργικότητα κωδικοποίησης και αποκωδικοποίησης Προσαρμοστικού πολλαπλού ρυθμού («AMR») στο παρόν προϊόν δεν παρέχεται με άδεια που επιτρέπει την πραγματοποίηση βιντεοκλήσεων κινητής τηλεφωνίας ή τη χρήση της σε οποιαδήποτε προϊόντα τηλεφωνίας που βασίζονται στην αρχιτεκτονική QuickTime για την πλατφόρμα Windows. Επίσης, η λειτουργικότητα κωδικοποίησης και αποκωδικοποίησης AMR στο παρόν προϊόν δεν παρέχεται με άδεια που επιτρέπει τη χρήση της σε υποδομή επικοινωνιών κινητής τηλεφωνίας, όπως: σταθμοί βάσης, ελεγκτές σταθμών βάσης/ελεγκτές δικτύων ραδιοεκπομπής, κέντρα μεταγωγής και πύλες προς και από το δημόσιο δίκτυο μεταγωγής.</p>
<p class="p2"><span class="s1"></span><br></p>
<p class="p1">ΣΤ. Ειδοποίηση FAA. Τα δεδομένα Απεικόνισης κατάστασης αεροσκάφους και Πληροφοριών κατάστασης εθνικού συστήματος αεροδιαστημικής (συλλογικά αναφέρονται ως «Δεδομένα πτήσης») που εμφανίζονται μέσω του Λογισμικού Apple παράγονται από την Ομοσπονδιακή Υπηρεσία Πολιτικής Αεροπορίας (FAA). Συμφωνείτε ότι δεν θα αναδιανείμετε Δεδομένα πτήσης χωρίς την πρότερη γραπτή συναίνεση της FAA. Η FAA και η Apple αποποιούνται όλες τις εγγυήσεις, ρητές ή υπονοούμενες (συμπεριλαμβανομένων των υπονοούμενων εγγυήσεων της εμπορευσιμότητας και της καταλληλότητας για συγκεκριμένο σκοπό) αναφορικά με τη χρήση και την ακρίβεια των Δεδομένων πτήσης. Συμφωνείτε ότι η FAA και η Apple δεν θα φέρουν ευθύνη, είτε από κοινού είτε ξεχωριστά, για οποιαδήποτε απώλεια, ζημία, αξίωση, υπαιτιότητα, ευθύνη ή ρήτρα, ή για οποιεσδήποτε έμμεσες, ειδικές, δευτερεύουσες, περιστασιακές ή παρεπόμενες ζημίες που μπορεί να προκύψουν από τη χρήση των Δεδομένων πτήσης. Το Λογισμικό Apple δεν χρηματοδοτείται ούτε υποστηρίζεται από την FAA. Η FAA δεν φέρει ευθύνη για τεχνικά προβλήματα ή προβλήματα συστημάτων και δεν πρέπει να επικοινωνείτε με την FAA για τέτοια προβλήματα ή για ζητήματα λειτουργικής ροής κυκλοφορίας.</p>
<p class="p2"><span class="s1"></span><br></p>
<p class="p1">Ζ. Χρήση χρωματικών προφίλ Adobe. Μπορείτε να χρησιμοποιήσετε το λογισμικό Adobe Color Profile που περιλαμβάνεται με το Λογισμικό Apple σύμφωνα με την παρούσα Άδεια χρήσης, όμως η Adobe δεν φέρει καμία υποχρέωση να παρέχει οποιαδήποτε υποστήριξη για τα εν λόγω χρωματικά προφίλ, συμπεριλαμβανομένων αναβαθμίσεων ή μελλοντικών εκδόσεων των προφίλ ή άλλων στοιχείων. Επιπρόσθετα των διατάξεων στις Ενότητες 8 και 9 παραπάνω, ΣΕ ΚΑΜΙΑ ΠΕΡΙΠΤΩΣΗ Η ADOBE ΔΕΝ ΘΑ ΦΕΡΕΙ ΚΑΜΙΑ ΕΥΘΥΝΗ ΠΡΟΣ ΕΣΑΣ ΓΙΑ ΤΥΧΟΝ ΖΗΜΙΕΣ, ΑΞΙΩΣΕΙΣ Ή ΔΑΠΑΝΕΣ. Το λογισμικό Adobe Color Profile που διανέμεται με το Λογισμικό Apple είναι επίσης διαθέσιμο για λήψη από την Adobe στη διεύθυνση <a href="https://www.adobe.com">https://www.adobe.com</a>.</p>
<p class="p2"><span class="s1"></span><br></p>
<p class="p1">H. Σύμβαση άδειας χρήσης τελικού χρήστη Gracenote®. Αυτή η εφαρμογή ή η συσκευή περιέχει λογισμικό από την Gracenote, Inc. με έδρα το Εμεριβίλ, Καλιφόρνια («Gracenote»). Το λογισμικό από την Gracenote («Λογισμικό Gracenote») προσφέρει στην εφαρμογή τη δυνατότητα εκτέλεσης αναγνώρισης δίσκων ή/και αρχείων και απόκτησης μουσικών πληροφοριών, όπως όνομα, καλλιτέχνης, κομμάτι, τίτλος («Δεδομένα Gracenote») από διαδικτυακούς διακομιστές ή ενσωματωμένες βάσεις δεδομένων (συλλογικά, «Διακομιστές Gracenote»), καθώς και δυνατότητα εκτέλεσης άλλων λειτουργιών. Μπορείτε να χρησιμοποιείτε τα Δεδομένα Gracenote μόνο σύμφωνα με τις προβλεπόμενες λειτουργίες τελικού χρήστη αυτής της εφαρμογής ή συσκευής.&nbsp;</p>
<p class="p2"><span class="s1"></span><br></p>
<p class="p1">Συμφωνείτε ότι θα χρησιμοποιείτε τα Δεδομένα Gracenote, το Λογισμικό Gracenote και τους Διακομιστές Gracenote μόνο για δική σας προσωπική, μη εμπορική χρήση. Συμφωνείτε ότι δεν θα εκχωρείτε, αντιγράφετε, μεταφέρετε ή μεταβιβάζετε το Λογισμικό Gracenote ή τα Δεδομένα Gracenote σε τρίτους. ΣΥΜΦΩΝΕΙΤΕ ΟΤΙ ΔΕΝ ΘΑ ΧΡΗΣΙΜΟΠΟΙΕΙΤΕ ΟΥΤΕ ΘΑ ΕΚΜΕΤΑΛΛΕΥΕΣΤΕ ΤΑ ΔΕΔΟΜΕΝΑ GRACENOTE, ΤΟ ΛΟΓΙΣΜΙΚΟ GRACENOTE Ή ΤΟΥΣ ΔΙΑΚΟΜΙΣΤΕΣ GRACENOTE ΓΙΑ ΣΚΟΠΟΥΣ ΠΕΡΑΝ ΑΥΤΩΝ ΠΟΥ ΑΝΑΦΕΡΟΝΤΑΙ ΡΗΤΑ ΣΤΟ ΠΑΡΟΝ.&nbsp;</p>
<p class="p2"><span class="s1"></span><br></p>
<p class="p1">Συμφωνείτε ότι η μη αποκλειστική άδεια χρήσης που σας παρέχεται για τα Δεδομένα Gracenote, το Λογισμικό Gracenote και τους Διακομιστές Gracenote θα τερματιστεί σε περίπτωση παραβίασης των εν λόγω περιορισμών. Αν η άδεια χρήσης σας τερματιστεί, συμφωνείτε ότι θα σταματήσετε όλες τις χρήσεις των Δεδομένων Gracenote, του Λογισμικού Gracenote και των Διακομιστών Gracenote. Η Gracenote διατηρεί όλα τα δικαιώματα στα Δεδομένα Gracenote, στο Λογισμικό Gracenote και στους Διακομιστές Gracenote, συμπεριλαμβανομένων των δικαιωμάτων ιδιοκτησίας. Η Gracenote δεν θα φέρει σε καμία περίπτωση ευθύνη πληρωμής προς εσάς για τυχόν πληροφορίες που μπορεί να παρέχετε. Συμφωνείτε ότι η Gracenote, Inc. μπορεί να ασκήσει τα συμβατικά της δικαιώματα εις βάρος σας, σύμφωνα με την παρούσα Σύμβαση, απευθείας μέσω της δικής της επωνυμίας.&nbsp;</p>
<p class="p2"><span class="s1"></span><br></p>
<p class="p1">Η υπηρεσία Gracenote χρησιμοποιεί ένα μοναδικό αναγνωριστικό για την παρακολούθηση ερωτημάτων για στατιστικούς σκοπούς. Ο σκοπός του τυχαία εκχωρημένου αριθμητικού αναγνωριστικού είναι η δυνατότητα μέτρησης των ερωτημάτων από την υπηρεσία Gracenote χωρίς να χρειάζεται να γνωρίζει την ταυτότητά σας. Για περισσότερες πληροφορίες, ανατρέξτε στην ιστοσελίδα της Πολιτικής απορρήτου της Gracenote για την υπηρεσία Gracenote.&nbsp;</p>
<p class="p2"><span class="s1"></span><br></p>
<p class="p1">Το Λογισμικό Gracenote και όλα τα στοιχεία των Δεδομένων Gracenote σάς παρέχονται «ΩΣ ΕΧΟΥΝ». Η Gracenote δεν προβαίνει σε καμία προσυμβατική δήλωση ή εγγύηση, ρητή ή σιωπηρή, όσον αφορά την ακρίβεια των Δεδομένων Gracenote από τους Διακομιστές Gracenote. Η Gracenote διατηρεί το δικαίωμα διαγραφής των δεδομένων από τους Διακομιστές Gracenote ή αλλαγής των κατηγοριών δεδομένων για οποιαδήποτε αιτία κριθεί επαρκής από την Gracenote. Δεν παρέχεται καμία εγγύηση για την απουσία σφαλμάτων στο Λογισμικό Gracenote και στους Διακομιστές Gracenote, ούτε για την αδιάλειπτη λειτουργία του Λογισμικού Gracenote και των Διακομιστών Gracenote. Η Gracenote δεν είναι υποχρεωμένη να σας παρέχει νέους βελτιωμένους ή επιπρόσθετους τύπους δεδομένων ή κατηγορίες που ενδέχεται να παρέχει μελλοντικά, και διατηρεί το δικαίωμα διακοπής των υπηρεσιών της οποιαδήποτε στιγμή. Η GRACENOTE ΑΠΟΠΟΙΕΙΤΑΙ ΟΠΟΙΕΣΔΗΠΟΤΕ ΕΓΓΥΗΣΕΙΣ, ΡΗΤΕΣ Ή ΥΠΟΝΟΟΥΜΕΝΕΣ, ΣΥΜΠΕΡΙΛΑΜΒΑΝΟΜΕΝΩΝ, ΧΩΡΙΣ ΠΕΡΙΟΡΙΣΜΟ, ΤΩΝ ΥΠΟΝΟΟΥΜΕΝΩΝ ΕΓΓΥΗΣΕΩΝ ΕΜΠΟΡΕΥΣΙΜΟΤΗΤΑΣ, ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ, ΤΙΤΛΩΝ ΚΑΙ ΜΗ ΠΑΡΑΒΙΑΣΗΣ. Η GRACENOTE ΔΕΝ ΠΑΡΕΧΕΙ ΕΓΓΥΗΣΕΙΣ ΓΙΑ ΤΑ ΑΠΟΤΕΛΕΣΜΑΤΑ ΠΟΥ ΜΠΟΡΕΙ ΝΑ ΠΡΟΚΥΨΟΥΝ ΜΕΣΩ ΤΗΣ ΧΡΗΣΗΣ ΤΟΥ ΛΟΓΙΣΜΙΚΟΥ GRACENOTE Ή ΤΩΝ ΔΙΑΚΟΜΙΣΤΩΝ GRACENOTE. ΣΕ ΚΑΜΙΑ ΠΕΡΙΠΤΩΣΗ Η GRACENOTE ΔΕΝ ΘΑ ΦΕΡΕΙ ΕΥΘΥΝΗ ΓΙΑ ΟΠΟΙΑΔΗΠΟΤΕ ΠΑΡΕΠΟΜΕΝΗ Ή ΠΕΡΙΣΤΑΣΙΑΚΗ ΖΗΜΙΑ Ή ΓΙΑ ΤΥΧΟΝ ΔΙΑΦΥΓΟΝΤΑ ΚΕΡΔΗ Ή ΔΙΑΦΥΓΟΝΤΑ ΕΣΟΔΑ.&nbsp;</p>
<p class="p2"><span class="s1"></span><br></p>
<p class="p1"><b>16. Περιορισμοί της υπηρεσίας αναζήτησης Yahoo Search Service.</b> Η άδεια για την υπηρεσία αναζήτησης Yahoo Search Service που διατίθεται μέσω της εφαρμογής Safari χορηγείται για χρήση στις παρακάτω χώρες και περιοχές μόνο: Αγία Λουκία, Άγιος Βικέντιος, Αργεντινή, Αρούμπα, Αυστραλία, Αυστρία, Βέλγιο, Βενεζουέλα, Βερμούδα, Βουλγαρία, Βραζιλία, Γαλλία, Γερμανία, Γουατεμάλα, Γρενάδα, Δανία, Δομινικανή Δημοκρατία, Ελ Σαλβαδόρ, Ελβετία, Ελλάδα, ΗΠΑ, Ηνωμένο Βασίλειο, Ιαπωνία, Ινδία, Ινδονησία, Ιρλανδία, Ισημερινός, Ισλανδία, Ισπανία, Ιταλία, Καναδάς, Κίνα (ηπειρωτική), Χονγκ Κονγκ, Ταϊβάν, Κολομβία, Κύπρος, Λετονία, Λιθουανία, Λουξεμβούργο, Μαλαισία, Μάλτα, Μεξικό, Μπαρμπέιντος, Μπαχάμες, Νέα Ζηλανδία, Νήσοι Κέιμαν, Νικαράγουα, Νορβηγία, Νότια Κορέα, Ολλανδία, Ουγγαρία, Ουρουγουάη, Παναμάς, Περού, Πολωνία, Πορτογαλία, Πουέρτο Ρίκο, Ρουμανία, Σιγκαπούρη, Σλοβακία, Σλοβενία, Σουηδία, Ταϊλάνδη, Τζαμάικα, Τρινιντάντ και Τομπάγκο, Τουρκία, Τσεχία, Φιλιππίνες, Φινλανδία και Χιλή.</p>
<p class="p2"><span class="s1"></span><br></p>
<p class="p1">EA1855</p>
<p class="p1">8/7/2023</p>
<p class="p2"><span class="s1"></span><br></p>
<p class="p1"><b>————————————</b></p>
<p class="p1"><b>Πρόσθετοι όροι και προϋποθέσεις για το Apple Pay</b></p>
<p class="p2"><span class="s1"></span><br></p>
<p class="p1">Οι παρόντες Όροι και προϋποθέσεις για το Apple Pay (οι «Πρόσθετοι όροι») συμπληρώνουν τη Σύμβαση άδειας χρήσης Λογισμικού για το macOS (η «Άδεια χρήσης»). Οι όροι της Άδειας χρήσης και οι παρόντες Πρόσθετοι όροι διέπουν τη χρήση από μέρους σας της δυνατότητας Apple Pay, η οποία θα αποκαλείται «Υπηρεσία» εφεξής στην παρούσα άδεια χρήσης. Οι λέξεις-όροι με το πρώτο γράμμα κεφαλαίο που χρησιμοποιούνται στους παρόντες Πρόσθετους όρους έχουν τις έννοιες που ορίζονται στην Άδεια χρήσης.</p>
<p class="p2"><span class="s1"></span><br></p>
<p class="p1"><b>1. <span class="Apple-converted-space">&nbsp; &nbsp; </span>Επισκόπηση και περιορισμοί χρήσης</b></p>
<p class="p2"><span class="s1"></span><br></p>
<p class="p1">Το Apple Pay επιτρέπει την αποθήκευση εικονικών απεικονίσεων πιστωτικών, χρεωστικών και προπληρωμένων καρτών, συμπεριλαμβανομένης της Apple Card, που υποστηρίζονται από τη δυνατότητα Apple Pay («Υποστηριζόμενες κάρτες»), τη χρήση υποστηριζόμενων Mac για την εκκίνηση ή την πραγματοποίηση πληρωμών μέσα από ιστότοπους, καθώς και την παρακολούθηση παραγγελιών και την προβολή αποδείξεων. Οι δυνατότητες Apple Pay του Λογισμικού Apple μπορεί να είναι διαθέσιμες μόνο σε συγκεκριμένες περιοχές, για συγκεκριμένους εκδότες καρτών, δίκτυα πληρωμών και εμπόρους. Οι δυνατότητες μπορεί να διαφέρουν κατά περιοχή, εκδότη και έμπορο. Οι Υποστηριζόμενες κάρτες ενδέχεται να αλλάζουν κατά καιρούς.</p>
<p class="p2"><span class="s1"></span><br></p>
<p class="p1">Η δυνατότητα Apple Pay προορίζεται για την προσωπική χρήση σας και μπορείτε να παρέχετε αποκλειστικά και μόνο δικές σας Υποστηριζόμενες κάρτες. Αν χρησιμοποιείτε υποστηριζόμενη εταιρική κάρτα, δηλώνετε ότι το κάνετε κατόπιν άδειας από τον εργοδότη σας και ότι έχετε εξουσιοδοτηθεί για τη συμμόρφωση του εργοδότη σας με τους παρόντες όρους χρήσης και την τήρηση όλων των συναλλαγών που επηρεάζουν τη χρήση της δυνατότητας.</p>
<p class="p2"><span class="s1"></span><br></p>
<p class="p1">Συμφωνείτε να μην χρησιμοποιείτε το Apple Pay για παράνομους ή δόλιους σκοπούς ή άλλους σκοπούς που απαγορεύονται από την Άδεια χρήσης και τους παρόντες Πρόσθετους όρους. Επιπλέον, συμφωνείτε να χρησιμοποιείτε τη δυνατότητα Apple Pay σύμφωνα με τους ισχύοντες νόμους και κανονισμούς. Συμφωνείτε να μην δημιουργήσετε παρεμβολές ή να διακόψετε την υπηρεσία της δυνατότητας Apple Pay (συμπεριλαμβανομένης της πρόσβασης στην υπηρεσία μέσω αυτοματοποιημένων τρόπων) ή τυχόν διακομιστές ή δίκτυα που είναι συνδεδεμένα με την υπηρεσία ή τυχόν πολιτικές, απαιτήσεις ή κανονισμούς δικτύων που είναι συνδεδεμένα με την υπηρεσία (συμπεριλαμβανομένων της μη εξουσιοδοτημένης πρόσβασης, της χρήσης ή παρακολούθησης δεδομένων ή κίνησης που την σχετίζονται με αυτή).</p>
<p class="p2"><span class="s1"></span><br></p>
<p class="p1"><b>2. <span class="Apple-converted-space">&nbsp; &nbsp; </span>Χρήση σε Mac</b></p>
<p class="p2"><span class="s1"></span><br></p>
<p class="p1">Μπορείτε να χρησιμοποιείτε το Apple Pay σε υποστηριζόμενα Mac για την εκκίνηση πληρωμών σε ιστότοπους που προσπελάζονται μέσω του Safari. Αυτή η δυνατότητα απαιτεί να έχετε μια Υποστηριζόμενη κάρτα που έχει καταχωριστεί σε μια υποστηριζόμενη συσκευή iOS ή Apple Watch («Υποστηριζόμενες συσκευές»). Όταν πραγματοποιείτε μια πληρωμή από έναν ιστότοπο μέσω του Apple Pay, θα σας ζητείται να εξουσιοδοτήσετε τη συναλλαγή χρησιμοποιώντας μια Υποστηριζόμενη συσκευή.</p>
<p class="p2"><span class="s1"></span><br></p>
<p class="p1">Εκτός από τους όρους που ορίζονται στους παρόντες Πρόσθετους όρους, η χρήση από μέρους σας του Apple Pay για την εκκίνηση πληρωμών σε ιστότοπους που προσπελάζονται μέσω του Safari υπόκεινται στους Πρόσθετους όρους και προϋποθέσεις για το Apple Pay που ισχύουν για τις Υποστηριζόμενες συσκευές σας, οι όροι των οποίων ενσωματώνονται στο παρόν έγγραφο κατ' αναφορά και τους οποίους μπορείτε να προσπελάσετε μεταβαίνοντας στις: Ρυθμίσεις &gt; Γενικά &gt; Πληροφορίες &gt; Νομικά &gt; Άδεια χρήσης στη συσκευή iOS σας ή στις Πληροφορίες &gt; Νομικά &gt; Άδεια χρήσης στην εφαρμογή Watch σε μια ζευγοποιημένη συσκευή iOS. Οι Υποστηριζόμενες συσκευές μπορεί να αλλάζουν κατά καιρούς.</p>
<p class="p2"><span class="s1"></span><br></p>
<p class="p1">Σε MacBook Pro με ενσωματωμένο Touch ID, μπορείτε να διαμορφώσετε το Apple Pay παρέχοντας Υποστηριζόμενες κάρτες και χρησιμοποιώντας το Apple Pay για να πραγματοποιείτε πληρωμές σε ιστότοπους που προσπελάζονται μέσω του Safari. Για να χρησιμοποιήσετε το Apple Pay σε αυτά τα Mac, πρέπει να έχετε Υποστηριζόμενες κάρτες που να σχετίζονται με έναν ενεργό λογαριασμό iCloud. Η δυνατότητα Apple Pay είναι διαθέσιμη μόνο σε άτομα ηλικίας 13 ετών ή παραπάνω και μπορεί να υπόκειται σε πρόσθετους περιορισμούς ηλικίας που επιβάλλονται από το iCloud ή τον σχετικό εκδότη των Υποστηριζόμενων καρτών σας.</p>
<p class="p2"><span class="s1"></span><br></p>
<p class="p1"><b>3. <span class="Apple-converted-space">&nbsp; &nbsp; </span>Η σχέση της Apple με εσάς</b></p>
<p class="p2"><span class="s1"></span><br></p>
<p class="p1">Η Apple δεν επεξεργάζεται πληρωμές ούτε έχει οποιονδήποτε έλεγχο ως προς πληρωμές, επιστροφές προϊόντων ή υπηρεσιών, επιστροφές χρημάτων, επιβραβεύσεις, αξίες, εκπτώσεις, παραγγελίες, διεκπεραίωση παραγγελιών ή άλλη εμπορική δραστηριότητα που ενδέχεται να προκύψει από την από μέρους σας χρήση της παρούσας δυνατότητας.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">Οι όροι συμβάσεων κατόχου κάρτας που έχετε συνάψει με τον εκδότη της κάρτας σας θα εξακολουθούν να διέπουν τη χρήση των Υποστηριζόμενων καρτών από μέρους σας καθώς και τη χρήση των καρτών από μέρους σας σε σχέση με τη δυνατότητα Apple Pay. Παρομοίως, η αγορά από μέρους σας οποιωνδήποτε αγαθών ή υπηρεσιών με χρήση της δυνατότητας Apple Pay θα υπόκειται στους όρους και προϋποθέσεις του εμπόρου.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">Η Apple Card είναι διαθέσιμη μόνο στις Ηνωμένες Πολιτείες και εκδίδεται από τη Goldman Sachs Bank USA, Salt Lake City Branch («Εκδότης Apple Card»). Όταν κάνετε αίτηση για Apple Card, κάνετε αίτηση για άνοιγμα λογαριασμού με τον εκδότη της Apple Card. Η Apple Card διατίθεται μόνο για άτομα άνω των 18 ετών (ή μεγαλύτερα ανάλογα με την πολιτεία της κατοικίας σας). Το χρηματοπιστωτικό ίδρυμα που είναι υπεύθυνο για την προσφορά της Apple Card υπόκειται σε αλλαγές και η χρήση της Apple Card υπόκειται στους όρους και προϋποθέσεις τους.</p>
<p class="p2"><span class="s1"></span><br></p>
<p class="p1">Τίποτα στην Άδεια χρήσης ή τους παρόντες Πρόσθετους όρους δεν τροποποιεί τους όρους σύμβασης κατόχου κάρτας ή εμπόρου, ή άλλους όρους και προϋποθέσεις που ισχύουν για τη χρήση των δυνατοτήτων του Apple Pay, και οι εν λόγω όροι θα διέπουν τη χρήση της συγκεκριμένης δυνατότητας του Apple Pay από μέρους σας και την εικονική απεικόνισή της στο υποστηριζόμενο Mac.</p>
<p class="p2"><span class="s1"></span><br></p>
<p class="p1">Συμφωνείτε ότι η Apple δεν αποτελεί συμβαλλόμενο μέρος των συμβάσεων κατόχου κάρτας σας ή των συμβάσεων εμπορικών φορέων, ότι η Apple δεν είναι υπεύθυνη για (α) το περιεχόμενο, την ακρίβεια ή τη μη διαθεσιμότητα τυχόν καρτών πληρωμής, εμπορικών δραστηριοτήτων, συναλλαγών, αγορών, παραγγελιών, διεκπεραίωσης παραγγελιών ή αποδείξεων κατά τη χρήση των λειτουργιών του Apple Pay, (β) την έκδοση πίστωσης ή την εκτίμηση καταλληλότητας για πίστωση, (γ) τις δραστηριότητες εκδοτών, εμπόρων ή άλλων τρίτων μερών που σχετίζονται με την από μέρους σας χρήση του Apple Pay ή του Πορτοφολιού, (δ) τις αποφάσεις που λαμβάνονται από έναν εκδότη, έμπορο ή άλλο τρίτο μέρος σε σχέση με μια Υποστηριζόμενη κάρτα, (ε) τη συσσώρευση ή εξαργύρωση επιβραβεύσεων ή αξίας αγοράς στο πλαίσιο εμπορικών προγραμμάτων ή (στ) τη χρηματοδότηση ή την προσθήκη κεφαλαίων προπληρωμένων καρτών. Για όλες τις διαφορές ή ερωτήσεις που αφορούν κάρτες πληρωμής ή σχετιζόμενη εμπορική δραστηριότητα, επικοινωνήστε με τον αντίστοιχο εκδότη της κάρτας ή τον έμπορο.</p>
<p class="p2"><span class="s1"></span><br></p>
<p class="p1"><b>4. <span class="Apple-converted-space">&nbsp; &nbsp; </span>Απόρρητο</b></p>
<p class="p2"><span class="s1"></span><br></p>
<p class="p1">Όταν χρησιμοποιείτε το Apple Pay για να ξεκινήσετε μια συναλλαγή πληρωμής που θα ολοκληρωθεί σε μια Υποστηριζόμενη συσκευή, το Apple Pay θα μεταφέρει πληροφορίες πληρωμής σε κρυπτογραφημένη μορφή μεταξύ του Mac και της Υποστηριζόμενης συσκευής σας για την ολοκλήρωση της συναλλαγής σας. Όταν χρησιμοποιείτε το Apple Pay για να πραγματοποιήσετε μια συναλλαγή πληρωμής σε MacBook Pro με ενσωματωμένο Touch ID, οι πληροφορίες πληρωμής θα παρέχονται σε κρυπτογραφημένη μορφή στον ιστότοπο ως μέρος της εν λόγω συναλλαγής. Όταν προσθέτετε μια κάρτα στο Apple Pay σε ένα MacBook Pro με ενσωματωμένο Touch ID, πληροφορίες που αφορούν τη συσκευή σας, όπως αν είναι ενεργοποιημένες συγκεκριμένες ρυθμίσεις της συσκευής και μοτίβα χρήσης της συσκευής (π.χ. ποσοστό χρόνου κατά το οποίο η συσκευή βρίσκεται εν κινήσει, αριθμός κλήσεων ανά εβδομάδα κατά προσέγγιση), θα στέλνονται στην Apple για να καθορίζει την καταλληλότητα χρήσης της δυνατότητας και να αποτρέπει τις απάτες. Μπορείτε να βρείτε λεπτομερείς πληροφορίες σχετικά με τις προσωπικές πληροφορίες που συλλέγονται, χρησιμοποιούνται ή κοινοποιούνται ως μέρος της χρήσης του Apple Pay από μέρους σας, διαβάζοντας τις σχετικές ειδοποιήσεις απορρήτου για τις συγκεκριμένες υπηρεσίες, συμπεριλαμβανομένης της ενότητας «Πληροφορίες για το Apple Pay και το Απόρρητο» σε συσκευή iOS ή Mac, ή στην εφαρμογή Watch σε ζευγοποιημένη συσκευή iOS ή μεταβαίνοντας στη διεύθυνση <a href="https://www.apple.com/legal/privacy/gr"><span class="s2">https://www.apple.com/legal/privacy/gr/</span></a>. Με τη χρήση της δυνατότητας Apple Pay από μέρους σας, αποδέχεστε και συναινείτε ως προς τη μετάδοση, συλλογή, διατήρηση, επεξεργασία και χρήση όλων των προαναφερόμενων πληροφοριών από την Apple, τις θυγατρικές και τους εκπροσώπους της, με σκοπό την παροχή της λειτουργικότητας του Apple Pay.</p>
<p class="p2"><span class="s1"></span><br></p>
<p class="p1"><b>5. <span class="Apple-converted-space">&nbsp; &nbsp; </span>Ασφάλεια</b></p>
<p class="p2"><span class="s1"></span><br></p>
<p class="p1">Το Apple Pay αποθηκεύει εικονικές απεικονίσεις των Υποστηριζόμενων καρτών σας, και κατανοείτε και αποδέχεστε ότι όταν παρέχετε το συνθηματικό ή κωδικό συσκευής σας σε τρίτο μέρος, ή επιτρέπετε σε τρίτο μέρος να προσθέσει το δακτυλικό του αποτύπωμα για χρήση του Touch ID στην Υποστηριζόμενη συσκευή ή Mac σας, αυτό ενδέχεται να έχει ως αποτέλεσμα τη δυνατότητά του να πραγματοποιεί πληρωμές Apple Pay μέσα από ιστότοπους στο Mac σας. Είστε αποκλειστικά υπεύθυνοι για τη διατήρηση της ασφάλειας των συσκευών και των σχετικών κωδικών και συνθηματικών σας. Συμφωνείτε ότι η Apple δεν φέρει καμία ευθύνη αν χάσετε τη συσκευή ή μοιραστείτε με κάποιον τρίτο την πρόσβαση στη συσκευή, ή αν πραγματοποιήσετε μη εξουσιοδοτημένες τροποποιήσεις στο macOS.</p>
<p class="p2"><span class="s1"></span><br></p>
<p class="p1">Αν η συσκευή σας χαθεί ή κλαπεί και είναι ενεργοποιημένη η Εύρεση, μπορείτε να χρησιμοποιήσετε την Εύρεση ή το <a href="https://icloud.com">https://icloud.com</a> για να προσπαθήσετε να αναστείλετε τη δυνατότητα πληρωμής με τις εικονικές Υποστηριζόμενες κάρτες στη συσκευή θέτοντας τη συσκευή στη λειτουργία Απώλειας. Μπορείτε επίσης να σβήσετε τη συσκευή σας ώστε να γίνει απόπειρα αναστολής της δυνατότητας πληρωμών με τις εικονικές Υποστηριζόμενες κάρτες στη συσκευή. Θα πρέπει επίσης να επικοινωνήσετε με τον εκδότη των Υποστηριζόμενων καρτών προκειμένου να αποτραπεί η μη εξουσιοδοτημένη πρόσβαση στις εικονικές Υποστηριζόμενες κάρτες σας.</p>
<p class="p2"><span class="s1"></span><br></p>
<p class="p1">Αν αναφέρετε δόλια ή καταχρηστική δραστηριότητα ή η Apple έχει σχετικές υποψίες, συμφωνείτε να συνεργαστείτε με την Apple σε οποιαδήποτε έρευνα και να χρησιμοποιήσετε τα μέτρα αποτροπής απάτης που θα σας παρέχει.</p>
<p class="p2"><span class="s1"></span><br></p>
<p class="p1"><b>6. <span class="Apple-converted-space">&nbsp; &nbsp; </span>Ρήτρα περιορισμού ευθύνης</b></p>
<p class="p2"><span class="s1"></span><br></p>
<p class="p1"><b>ΕΚΤΟΣ ΑΠΟ ΤΙΣ ΑΠΟΠΟΙΗΣΕΙΣ ΕΓΓΥΗΣΕΩΝ ΚΑΙ ΤΟΝ ΠΕΡΙΟΡΙΣΜΟ ΕΥΘΥΝΗΣ ΠΟΥ ΟΡΙΖΟΝΤΑΙ ΣΤΗΝ ΑΔΕΙΑ ΧΡΗΣΗΣ, Η APPLE ΔΕΝ ΦΕΡΕΙ ΚΑΜΙΑ ΕΥΘΥΝΗ ΓΙΑ ΑΓΟΡΕΣ, ΠΛΗΡΩΜΕΣ, ΣΥΝΑΛΛΑΓΕΣ, ΠΑΡΑΓΓΕΛΙΕΣ, ΔΙΕΚΠΕΡΑΙΩΣΗ ΠΑΡΑΓΓΕΛΙΩΝ, ΠΛΗΡΟΦΟΡΙΕΣ ΑΠΟΔΕΙΞΕΩΝ Ή ΟΠΟΙΑΔΗΠΟΤΕ ΑΛΛΗ ΕΜΠΟΡΙΚΗ ΔΡΑΣΤΗΡΙΟΤΗΤΑ ΠΟΥ ΕΧΕΙ ΠΡΑΓΜΑΤΟΠΟΙΗΘΕΙ ΜΕΣΩ ΤΗΣ ΔΥΝΑΤΟΤΗΤΑΣ APPLE PAY ΚΑΙ ΣΥΜΦΩΝΕΙΤΕ ΝΑ ΑΝΑΤΡΕΞΕΤΕ ΜΟΝΟ ΣΤΙΣ ΣΥΜΒΑΣΕΙΣ ΠΟΥ ΕΧΕΤΕ ΣΥΝΑΨΕΙ ΜΕ ΤΟΝ ΕΚΔΟΤΗ, ΤΟ ΔΙΚΤΥΟ ΠΛΗΡΩΜΩΝ Ή ΤΟΝ ΕΜΠΟΡΟ ΓΙΑ ΤΗΝ ΕΠΙΛΥΣΗ ΠΡΟΒΛΗΜΑΤΩΝ Ή ΔΙΑΦΟΡΩΝ ΠΟΥ ΣΧΕΤΙΖΟΝΤΑΙ ΜΕ ΤΙΣ ΥΠΟΣΤΗΡΙΖΟΜΕΝΕΣ ΚΑΡΤΕΣ ΣΑΣ, ΤΙΣ ΕΙΚΟΝΙΚΕΣ ΥΠΟΣΤΗΡΙΖΟΜΕΝΕΣ ΚΑΡΤΕΣ ΣΑΣ ΚΑΙ ΤΗ ΣΧΕΤΙΖΟΜΕΝΗ ΕΜΠΟΡΙΚΗ ΔΡΑΣΤΗΡΙΟΤΗΤΑ.</b></p>


</body></html>
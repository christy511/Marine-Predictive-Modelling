<!DOCTYPE html><html><head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="2299.6">
  <style type="text/css">
:root { --color-link: #0066cc; color-scheme: light dark; overflow-wrap: break-word; }
@media (prefers-color-scheme: dark) {
  :root { --color-link: #2997ff; }
}

a,a:link,a:visited,a:hover,a:active { color: var(--color-link); }
p.p1 { color: -apple-system-label; margin: 0.0px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p2 { color: -apple-system-label; min-height: 12.0px; margin: 0.0px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p3 { text-indent: -0.2px; color: -apple-system-label; margin: 0.0px 0.0px 0.0px 35.8px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p4 { text-indent: -0.2px; color: -apple-system-label; min-height: 12.0px; margin: 0.0px 0.0px 0.0px 35.8px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p5 { text-indent: -0.1px; color: -apple-system-label; margin: 0.0px 0.0px 0.0px 35.8px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p6 { text-indent: -0.1px; color: -apple-system-label; min-height: 12.0px; margin: 0.0px 0.0px 0.0px 35.8px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p7 { text-indent: 0.4px; color: -apple-system-label; margin: 0.0px 0.0px 0.0px 35.7px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p8 { text-indent: 0.4px; color: -apple-system-label; min-height: 12.0px; margin: 0.0px 0.0px 0.0px 35.7px; font: -apple-system-short-body; font-family: -apple-system, 'Helvetica Neue', 'Lucida Grande'; }
span.s1 { font-kerning: none; }
span.s2 { text-decoration: underline; }
</style>
</head>
<body>
<p class="p1"><b>MAGYAR</b></p>
<p class="p2"><span class="s1"></span><br></p>
<p class="p1"><b>APPLE INC.</b></p>
<p class="p1"><b>A macOS Sonoma SZOFTVERLICENC-SZERZŐDÉSE</b></p>
<p class="p2"><span class="s1"></span><br></p>
<p class="p1"><b>Apple márkájú rendszereken való használatra</b></p>
<p class="p2"><span class="s1"></span><br></p>
<p class="p1"><b>AZ APPLE-SZOFTVER HASZNÁLATA ELŐTT FIGYELMESEN OLVASSA EL A SZOFTVERLICENC-SZERZŐDÉST („LICENC”). AZ APPLE-SZOFTVER HASZNÁLATÁVAL ELFOGADJA, HOGY A LICENC FELTÉTELEI ÖNRE NÉZVE KÖTELEZŐ ÉRVÉNYŰEK. HA NEM ÉRT EGYET A LICENC FELTÉTELEIVEL, NE TELEPÍTSE VAGY HASZNÁLJA AZ APPLE-SZOFTVERT, ÉS HA LEHETŐSÉGE VAN VÁLASZTANI AZ „ELFOGADOM” ÉS A „NEM FOGADOM EL” LEHETŐSÉG KÖZÖTT A FELTÉTELEKRE VONATKOZÓAN, KATTINTSON A „NEM FOGADOM EL” GOMBRA. HA AZ APPLE-SZOFTVERT EGY APPLE HARDVERVÁSÁRLÁS RÉSZEKÉNT SZEREZTE, AMENNYIBEN NEM FOGADJA EL A LICENC FELTÉTELEIT, A VISSZATÉRÍTÉSI IDŐSZAKON BELÜL VISSZATÉRÍTÉS ELLENÉBEN A TELJES APPLE HARDVER-/SZOFTVERCSOMAGOT VISSZAJUTTATHATJA AZ APPLE STORE ÁRUHÁZNAK VAGY ANNAK A HIVATALOS VISZONTELADÓNAK, AHOL VÁSÁROLTA, A KÖVETKEZŐ HELYEN TALÁLHATÓ VISSZATÉRÍTÉSI IRÁNYELVEKNEK MEGFELELŐEN: </b><a href="https://www.apple.com/legal/sales-support/"><b>https://www.apple.com/legal/sales-support/</b></a><b>. A TELJES HARDVER-/SZOFTVERCSOMAGOT VISSZA KELL JUTTATNIA A VÉTELÁR VISSZATÉRÍTÉSÉHEZ.</b></p>
<p class="p2"><span class="s1"></span><br></p>
<p class="p1"><b>FONTOS MEGJEGYZÉS: Amennyiben ez a szoftver anyagok sokszorosítására, módosítására, közzétételére vagy terjesztésére használható, akkor kizárólag olyan anyagok másolására, módosítására, közzétételére és terjesztésére használható, amelyeket nem véd szerzői jog, Ön rendelkezik azok szerzői jogával, illetve Ön törvényes engedéllyel rendelkezik azok másolásához, módosításához, közzétételéhez vagy terjesztéséhez. Ha nem biztos abban, hogy egy adott anyag másolásához, módosításához, közzétételéhez vagy terjesztéséhez rendelkezik-e a szükséges jogokkal, lépjen kapcsolatba jogi tanácsadójával.</b></p>
<p class="p2"><span class="s1"></span><br></p>
<p class="p1"><b>1. Általános rész.</b></p>
<p class="p1">V. Az Apple-szoftverekhez (a Boot ROM kódot is ideértve), a harmadik féltől származó szoftverekhez, dokumentumokhoz, interfészekhez, tartalmakhoz, betűtípusokhoz és a jelen Licenchez tartozó összes adathoz (együttesen: „Eredeti Apple-szoftverek”), valamint az ezeket módosító vagy lecserélő funkciófejlesztésekhez, szoftverfrissítésekhez, biztonsági javításokhoz, rendszerfájlokhoz vagy rendszer-helyreállításokhoz, amelyeket az Apple biztosít az Ön Apple-márkajelzéssel ellátott számítógépéhez vagy támogatott perifériájához („Apple-szoftvermódosítások”), függetlenül attól, hogy ezek előre vannak telepítve az Apple-márkajelzéssel ellátott hardverekre, belső tárhelyre vagy cserélhető adathordozóra, lemezen vagy csak olvasható memóriában találhatók, vagy bármilyen adathordozón vagy formában jelennek meg (az Eredeti Apple-szoftvereket és az Apple-szoftvermódosításokat együttesen Apple-szoftvereknek nevezzük) az Apple nem értékesíti Önnek, az Apple Inc. (az „Apple”) kizárólag licencet biztosít hozzájuk, és ezeket Ön kizárólag a jelen Licenc előírásainak megfelelően használhatja. Az Apple és/vagy licenctulajdonosai maradnak az Apple-szoftver tulajdonosai, és minden olyan jogot fenntartanak, amelyekre Ön nem kifejezetten jogosult. Ön elfogadja, hogy a jelen licenc feltételei vonatkoznak az Apple márkájú hardveren esetlegesen előre telepített bármely Apple-szoftvertermékre, kivéve, ha a termékhez külön licenc tartozik, amely esetben Ön elfogadja, hogy az adott licenc rendelkezései az irányadók a termék használatára nézve.</p>
<p class="p2"><span class="s1"></span><br></p>
<p class="p1">B. Az Apple saját belátása szerint elérhetővé tehet jövőbeni Apple-szoftvermódosításokat. Az Apple-szoftvermódosítások, ha vannak, nem szükségszerűen tartalmazzák az összes létező szoftverfunkciót vagy az olyan új funkciókat, amelyeket az Apple az Apple márkájú számítógépek újabb vagy egyéb modelljeihez ad ki. A jelen Licenc feltételei vonatkoznak minden Apple-szoftvermódosításra, amelyet az Apple biztosít, kivéve azokat az Apple-szoftvermódosításokat, amelyeket különálló licenc kísér, ezekre ugyanis ennek a licencnek a feltételei lesznek érvényesek.</p>
<p class="p2"><span class="s1"></span><br></p>
<p class="p1">C. Az Apple-szoftver által közzétett vagy elérhetővé tett bármilyen tartalom címre vonatkozó és szellemi tulajdonjogai a vonatkozó tartalom tulajdonosát illetik. Az ilyen típusú tartalmat védheti szerzői jog vagy más, a szellemi tulajdont védő törvény vagy egyezmény, és a tartalmat biztosító harmadik fél felhasználási feltételei vonatkozhatnak rá. Ha nincs másképp meghatározva, a jelen Licenc nem biztosít Önnek semmilyen jogot az ilyen tartalom használatára, és nem is garantálja, hogy az adott tartalom később is elérhető lesz. Tilos a Newson és a Térképeken keresztül elért bármely kép önálló fájlként történő továbbközlése, továbbadása és reprodukálása.</p>
<p class="p2"><span class="s1"></span><br></p>
<p class="p1"><b>2. Engedélyezett licencfelhasználások és -korlátozások.</b></p>
<p class="p1">A. <span class="s2">Előtelepített és egypéldányos Apple-szoftver licence</span>. A jelen Licenc feltételeinek megfelelően, amennyiben Ön az Apple-szoftvert nem a Mac App Store áruházból, automatikus letöltés révén, illetve mennyiségi licenc, karbantartási vagy egyéb írásos szerződés keretében szerezte be, olyan korlátozott, nem kizárólagos licencre jogosult, amellyel az Apple-szoftvernek egyszerre egy (1) példányát telepítheti, használhatja és futtathatja egyetlen Apple márkájú számítógépen. Például ezek az egypéldányos licencfeltételek akkor érvényesek, ha az Apple-szoftvert előretelepítve szerezte be az Apple márkájú hardveren.</p>
<p class="p2"><span class="s1"></span><br></p>
<p class="p1">B. <span class="s2">A Mac App Store licence</span>. Ha a licencet a Mac App Store áruházból vagy automatikus letöltés révén szerezte be az Apple-szoftverhez, akkor arra a jelen Licenc feltételei, valamint a szolgáltatásokra és tartalmakra vonatkozó használati szabályok vonatkoznak (amelyek Az Apple Media Szolgáltatásainak Általános Szerződési Feltételei című dokumentumban találhatók (<a href="https://www.apple.com/legal/internet-services/itunes/hu/terms.html">https://www.apple.com/legal/internet-services/itunes/hu/terms.html</a>)) („Használati szabályok”), és Ön egy korlátozott, nem átruházható, nem kizárólagos licenc keretében a következőkre jogosult:</p>
<p class="p2"><span class="s1"></span><br></p>
<p class="p3">(i) az Apple-szoftver egy (1) példányának letöltésére, telepítésére, és személyes, nem kereskedelmi célú használatára és futtatására közvetlenül azon az Apple-márkajelzéssel ellátott számítógépen, amely az Ön tulajdonában vagy ellenőrzése alatt van, és amelyen a macOS Ventura, a macOS Monterey, a macOS Big Sur, a macOS Catalina, a macOS Mojave vagy a macOS High Sierra fut („Mac számítógép”);</p>
<p class="p4"><span class="s1"></span><br></p>
<p class="p3">(ii) Ha Ön egy kereskedelmi nagyvállalat vagy oktatási intézmény, az Apple-szoftver egyetlen (1) példányának letöltésére, telepítésére, használatára és futtatására az alábbi esetek valamelyikében: (a) ha egyetlen személy használja mindegyik Mac számítógépen, amelyet Ön birtokol vagy vezérel, vagy (b) több személy használja egyetlen megosztott Mac számítógépen, amelyet Ön birtokol vagy vezérel. Például egy alkalmazott a saját asztali Mac számítógépén és Mac laptopján is használhatja az Apple-szoftvert, vagy egy számítógépteremben vagy könyvtárban található Mac számítógépet egymás után több diák is használhat; és<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iii) az Apple-szoftver vagy bármely korábbi macOS vagy OS X operációsrendszer-szoftver, illetve az Apple-szoftver bármely újabb verziója két (2) további másolatának vagy példányának telepítésére, használatára és futtatására<span class="s2"> </span>az Ön tulajdonában vagy ellenőrzése alatt álló, szintén Apple-szoftverrel futó Apple-márkajelzéssel ellátott számítógépeken üzemeltetett virtuális operációs rendszerekben, a következő célokra: (a) szoftverfrissítés; (b) tesztelés szoftverfejlesztés közben; (c) a macOS Server használata vagy (d) személyes, nem kereskedelmi felhasználás.</p>
<p class="p2"><span class="s1"></span><br></p>
<p class="p1">Hacsak erre a 3. rész kifejezett engedélyt nem ad, a fenti 2B(iii) részben megadott jogosultság nem hatalmazza fel az Apple-szoftver virtuális másolatainak vagy példányainak használatára szolgáltatóirodai, időosztásos, termináljellegű vagy más hasonló típusú szolgáltatásokkal kapcsolatban. Hacsak erre a 2B. rész kifejezett engedélyt nem ad, nem használhatja az Apple-szoftvert bármilyen Apple operációs rendszer, többek közt az iOS, az iPadOS, a watchOS, vagy a tvOS, a Mac gépe(ke)n futtatott virtuális operációs rendszereken.</p>
<p class="p2"><span class="s1"></span><br></p>
<p class="p1">C. <span class="s2">Mennyiségi vagy karbantartási licenc</span>. Ha az Apple-szoftvert egy mennyiségi vagy karbantartási licencprogram keretében szerezte be az Apple vállalattól, a mennyiségi vagy karbantartási licenc feltételei fogják meghatározni az Apple-szoftver engedélyezett másolatainak számát, melyet letölthet, telepíthet, használhat és futtathat azon Apple márkájú számítógépeken, amelyeket Ön birtokol vagy vezérel. Amennyiben nincs külön írásos megállapodása az Apple vállalattal, a jelen Licenc összes egyéb feltétele érvényes az olyan Apple-szoftverek használatára, amelyeket mennyiségi vagy karbantartási licenc keretében szerzett be.</p>
<p class="p2"><span class="s1"></span><br></p>
<p class="p1">D. <span class="s2">Rendszerkövetelmények; Apple ID.</span> Tájékoztatjuk, hogy az Apple-szoftver csak olyan Apple márkájú hardveren támogatott, amely megfelel az Apple által megadott rendszerkövetelményeknek. Továbbá az Apple-szoftver és bizonyos (az 6. részben megadott) Szolgáltatások használatához és hozzáféréséhez előfordulhat, hogy egyedi felhasználónév- és jelszó-kombinációt, más néven Apple ID-t kell alkalmaznia.</p>
<p class="p2"><span class="s1"></span><br></p>
<p class="p1">E. <span class="s2">Betűtípusok</span>. A jelen Licenc feltételeinek megfelelően az Apple-szoftverek futtatása közben tartalom megjelenítésére és nyomtatására használhatja az Apple-szoftverekhez tartozó betűtípusokat. Azonban tartalomba csak akkor ágyazhat be betűtípusokat, ha az adott betűtípushoz tartozó beágyazási korlátozások ezt engedélyezik. Ezen beágyazási korlátozások a Betűtár/Előnézet/Betűinfó megjelenítése panelen találhatók.</p>
<p class="p2"><span class="s1"></span><br></p>
<p class="p1">F. <span class="s2">Hangok; Élő feliratok</span>. A jelen Licenc feltételeinek betartása mellett Ön: (i) használhatja az Apple-szoftverben található rendszerhangokat („Rendszerhangok”) (1) a Apple-szoftver futtatása során és (2) saját, személyes, nem kereskedelmi célú eredeti tartalmak és projektek létrehozásához; (ii) személyes, nem kereskedelmi célokra használhatja az Apple-szoftver által automatikusan, valós időben a készüléken a FaceTime-hívások és más funkciók használata során generált Élő feliratokat („Élő feliratok”); és (iii) a Személyes beszédhang („Személyes beszédhang”) funkcióval a saját beszédhangjához hasonló hangot hozhat létre a saját hangja alapján, amelyet szintén személyes, nem kereskedelmi célokra használhat. A jelen Licenc a Rendszerhangok, az Élő feliratok és a Személyes beszédhang semmilyen más jellegű létrehozását és felhasználását nem engedi meg, korlátozás nélkül ideértve a Rendszerhangok, az Élő feliratok és a Személyes beszédhang nyereségszerzés vagy nonprofit célokból történő felhasználását, reprodukálását, megjelenítését, előadását, rögzítését, közzétételét és továbbterjesztését, nyilvános megosztását és kereskedelmi felhasználását.</p>
<p class="p2"><span class="s1"></span><br></p>
<p class="p1">G. <span class="s2">A Fotók alkalmazás szolgáltatásai és támogatása</span>. Előfordulhat, hogy az Apple-szoftver Fotók alkalmazása (Fotók alkalmazás) nem támogat bizonyos video- és fényképformátumokat. A Fotók alkalmazás bizonyos funkcióinak használata a kamera funkcióitól függ. A fényképek a Fotók alkalmazással, illetve bármilyen, az Apple vállalattól vagy harmadik féltől származó szolgáltatással való szinkronizálása adatvesztéshez vezethet. A Fotók alkalmazásban található diabemutató-grafikák, zenék és témák kizárólag a Fotók alkalmazással személyes, nem kereskedelmi célra készített diabemutatókban használhatók fel. A fotók alkalmazásban található vagy annak részét képező fényképek, képek, grafikák, illusztrációk, hangok, videók és egyéb anyagok (Digitális anyagok) nem használhatók fel, nem emelhetők ki és nem terjeszthetők kereskedelmi forgalomban vagy egyéb módon önállóan, a Fotók alkalmazásban való eredeti felhasználási környezetüktől függetlenül.</p>
<p class="p2"><span class="s1"></span><br></p>
<p class="p1">H. <span class="s2">Tartalom-gyorsítótárazási funkciók</span>.</p>
<p class="p1">1. Amennyiben az Apple és/vagy a társvállalatai elérhetővé teszik adott szoftverek és/vagy tartalmak gyorsítótárazását (pl. a Mac App Store megfelelő tartalmai esetében) („Megfelelő Apple-tartalmak”), az Apple-szoftverek egyes funkciói (a „Tartalom-gyorsítótárazási funkciók”) automatikusan letölthetnek és helyben gyorsítótárazhatnak ilyen Megfelelő Apple-tartalmakat az Ön Apple márkájú számítógépén, amely az Apple-szoftvert futtatja (ebben a szakaszban az ilyen Apple márkájú számítógépek megnevezése „Gyorsítótárazást engedélyező Mac”). <b>Az Apple-szoftver gyorsítótárazási funkcióinak használatával elfogadja, hogy az Apple letölthet és gyorsítótárazhat ilyen Megfelelő Apple-tartalmakat a Gyorsítótárazást engedélyező Mac gépén. </b>Az Apple-szoftverek tartalom-gyorsítótárazási funkcióit bármikor letilthatja a Gyorsítótárazást engedélyező Mac gépen a Rendszerbeállítások között található Megosztás beállítással.</p>
<p class="p2"><span class="s1"></span><br></p>
<p class="p1">2. Az Apple-szoftver tartalom-gyorsítótárazási funkciói csak az Ön tulajdonában vagy irányítása alatt álló Gyorsítótárazást engedélyező Mac gépeken használhatók, kizárólag a Megfelelő Apple tartalmak az Ön otthonában, vállalatában vagy szervezetében található jogosult végfelhasználókhoz való eljuttatásának felgyorsítására. Ön tudomásul veszi, hogy az ilyen végfelhasználók külön hitelesítésre lehetnek kötelesek az Apple-lel a Megfelelő Apple-tartalmak fogadása előtt, és hogy a Megfelelő Apple-tartalmak Gyorsítótárazást engedélyező Mac gépen keresztül történő gyorsabb kézbesítése nem módosítja a feltételeket, amelyek szerint Ön vagy a végfelhasználói megkapják a Megfelelő Apple-tartalmakat.&nbsp;</p>
<p class="p2"><span class="s1"></span><br></p>
<p class="p1">3. Ön tudomásul veszi és elfogadja, hogy a Megfelelő Apple-tartalmak minden felhasználására a gyorsítótárazott Megfelelő Apple-tartalmak típusának megfelelő vonatkozó licencfeltételek érvényesek. Korlátozás nélkül ideértendők az Apple Médiaszolgáltatásainak Általános Szerződési Feltételei, az iCloud Általános Szerződési Feltételei, az iTunes U Oktatói Megállapodása, az iTunes U Szoftverlicenc-szerződése és/vagy a letöltött szoftverhez mellékelt megfelelő licencfeltételek, kivéve, ha a letöltéshez saját külön licencszerződés volt mellékelve, amely esetben ez utóbbi az irányadó. Az Apple szoftverlicenc-szerződései (LSA-i) megtalálhatók a következő címen: <a href="https://www.apple.com/legal/sla/">https://www.apple.com/legal/sla/</a>. Ön tudomásul veszi és elfogadja, hogy a Tartalom-gyorsítótárazási funkció használata és a Megfelelő Apple-tartalmak a Gyorsítótárazást engedélyező Mac gépeken való tárolása a Megfelelő Apple-tartalmak vonatkozó licencfeltételeiben foglaltakon túl semmilyen joggal nem ruházza fel Önt, valamint semmilyen engedélyt, joglemondást vagy más jogkorlátozást nem jelent az Apple vagy a Megfelelő Apple-tartalmak bármely más szerzőijog-tulajdonosának részéről.</p>
<p class="p2"><span class="s1"></span><br></p>
<p class="p1">4. Ön nem jogosult a Gyorsítótárazást engedélyező, bekapcsolt tartalom-gyorsítótárazási funkciókkal rendelkező Mac telepítésére olyan hálózatokon, amelyek nem az Ön tulajdonában vagy irányítása alatt állnak (vagy amelyek ilyen célú használatára nem jogosult); valamint nem engedélyezhet hozzáférést az ilyen Megfelelő Apple-tartalmakhoz az Ön otthonán, vállalatán vagy szervezetén kívüli felhasználók számára. Ön elfogadja, hogy a Tartalom-gyorsítótárazási funkciókat csak a saját, személyes vagy nem kereskedelmi céljaira, illetve a vállalatán vagy szervezetén belül, kizárólag a jelen dokumentumban kifejezetten engedélyezett módon használja. Ön nem biztosíthat külső feleknek olyan szolgáltatásokat, amelyek integrálják vagy felhasználják a Tartalom-gyorsítótárazási funkciók által kínált szolgáltatásokat vagy információkat, illetve bármilyen egyéb módon használják a Tartalom-gyorsítótárazási funkciókat.</p>
<p class="p2"><span class="s1"></span><br></p>
<p class="p1">5. Az Apple-szoftver Tartalom-gyorsítótárazási funkcióinak engedélyezésével elfogadja, hogy az Apple tárolhatja, megfigyelheti és megvédheti a Megfelelő Apple-tartalmakat a Gyorsítótárazást engedélyező Mac gépen, valamint hogy ezen célok érdekében technikai információkat gyűjthet és használhat fel az Ön Gyorsítótárazást engedélyező Mac gépéről és a kapcsolódó hálózatokról, korlátozás nélkül ideértve a hardverazonosítókat és IP-címeket. Ön elfogadja, hogy nem tilthatja le, zavarhatja, törheti fel, kerülheti meg és semmilyen egyéb módon nem akadályozhatja az Apple ellenőrzési, tárolási és hitelesítési rendszereit, a digitális aláírásokat, a digitális jogkezelést, illetve az Apple-szoftverekben, -szolgáltatásokban, a Megfelelő Apple-tartalmakban vagy egyéb Apple-szoftverekben és -technológiákban vagy azok által felhasznált egyéb biztonsági mechanizmusokat, és ezt mások számára sem teheti lehetővé.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">6. Az Apple fenntartja a jogot arra, hogy megszüntesse a Megfelelő Apple-tartalmak gyorsítótárazásra való rendelkezésre állását az Ön Gyorsítótárazást engedélyező Mac gépén (pl. előfordulhat, hogy az egyszer gyorsítótárazott tartalmak később nem lesznek gyorsítótárazhatók), és hogy saját belátása szerint bármikor eltávolítson bármilyen gyorsítótárazott Megfelelő Apple tartalmat az Ön Gyorsítótárazást engedélyező Mac gépéről, és ilyen esetben az Apple semmilyen kötelezettséggel nem tartozik Ön felé. Ön tudomásul veszi, hogy a Megfelelő Apple-tartalmak ilyen gyorsítótárazása nem minden országban vagy régióban érhető el. Ön bármikor eltávolíthatja a Megfelelő Apple-tartalmakat és letilthatja az Apple Tartalom-gyorsítótárazási funkcióit.</p>
<p class="p2"><span class="s1"></span><br></p>
<p class="p1">I. <span class="s2">Remote Desktop kapcsolatok</span>. A jelen Licenc feltételei és kikötései részeként, amikor távolról csatlakozik egy másik számítógépről vagy elektronikus eszközről (továbbiakban: „Eszköz”) egy Apple márkájú számítógéphez, amely az Apple-szoftvert futtatja (az ilyen Apple márkájú számítógép továbbiakban: „Otthoni Mac”), akár a Képernyőmegosztás funkción, akár más módon keresztül:</p>
<p class="p2"><span class="s1"></span><br></p>
<p class="p5">(i) csak egy (1) Eszköz csatlakozhat távolról bármikor, akár közvetlenül akár közvetetten, azon Apple-szoftver grafikus asztalának vezérléséhez, amely az Otthoni Mac gépen fut és jelenik meg; továbbá</p>
<p class="p6"><span class="s1"></span><br></p>
<p class="p5">(ii) észszerű számú Eszköz csatlakozhat egyszerre az Otthoni Mac gépen futó és megjelenő Apple-szoftver grafikai asztali munkamenetének egyidejű megtekintése céljából, amíg nem vezérlik ilyen módon az Apple-szoftvert; azonban</p>
<p class="p6"><span class="s1"></span><br></p>
<p class="p5">(iii) csak egyetlen (1) Apple márkájú Eszköz csatlakozhat távolról bármikor, akár közvetlenül akár közvetetten, az Apple-szoftver egy különálló grafikus asztalának vezérléséhez, amely eltérő attól, amely az Otthoni Mac gépen fut és jelenik meg, és az ilyen csatlakozás csak az Apple-szoftver Képernyőmegosztás funkcióján keresztül történhet meg.</p>
<p class="p2"><span class="s1"></span><br></p>
<p class="p1">A jelen, 2I részben vagy a 3. részben kifejezetten engedélyezett esetek, illetve az Apple ettől eltérő licencelésének kivételével beleegyezik, hogy nem használja az Apple-szoftvert szolgáltató irodai, időmegosztásos, végpontmegosztásos vagy más hasonló típusú szolgáltatásokhoz, illetve ilyen szolgáltatások harmadik saját szervezetén belül vagy felek részére történő biztosításához.</p>
<p class="p2"><span class="s1"></span><br></p>
<p class="p1">J. <span class="s2">Egyéb használati korlátozások</span>. A jelen Licencben megállapított jogosultság nem engedélyezi, így Ön beleegyezik, hogy nem telepíti, használja vagy futtatja az Apple-szoftvert bármilyen nem Apple márkájú számítógépen, és másoknak sem teszi ezt lehetővé. Ön elfogadja, hogy nem távolítja el, nem teszi felismerhetetlenné vagy olvashatatlanná, illetve nem módosítja a tulajdonjogi közleményeket (többek között a védjegyekkel és szerzői jogokkal kapcsolatos közleményeket), amelyek az Apple-szoftverekhez lehetnek mellékelve, vagy az Apple-szoftverek részét képezhetik. Amennyiben a jelen Licenc feltételei másképpen nem rendelkeznek, vagy az Apple másképp nem licenceli: (i) csak egyetlen felhasználó használhatja az Apple-szoftvert egy időben, és (ii) az Apple-szoftvert nem teheti elérhetővé olyan hálózaton keresztül, ahol több számítógép is futtathatja vagy használhatja egyszerre. A 3. részben kifejezetten engedélyezett esetek kivételével az Apple-szoftvert nem kölcsönözheti, lízingelheti, adhatja kölcsön, árulhatja, terjesztheti és adhatja tovább a licencét.</p>
<p class="p2"><span class="s1"></span><br></p>
<p class="p1">K. <span class="s2">Biztonsági másolat</span>. Az Apple-szoftverről (kivéve a Boot ROM-kódot és egyéb, Apple márkájú hardverbe ágyazott vagy más módon belefoglalt Apple belső vezérlőprogramot) kizárólag biztonsági mentés céljából készíthet géppel olvasható formátumú másolatot, feltéve, ha a biztonsági másolat tartalmazza az eredeti példány összes szerzői jogi vagy tulajdonosi nyilatkozatát. Az Apple Boot ROM-kód és belső vezérlőprogram csak Apple márkájú hardvereken való használathoz áll rendelkezésére, és nem másolhatja, módosíthatja vagy terjesztheti az Apple Boot ROM-kódot vagy belső vezérlőprogramot, vagy ezek bármely részét.</p>
<p class="p2"><span class="s1"></span><br></p>
<p class="p1">L. <span class="s2">Meglévő szoftver költöztetése</span>. Ha Beállítási/Költöztető asszisztens program segítségével visz át szoftvereket az egyik Apple márkájú számítógépről a másik Apple márkájú számítógépre, ne feledje, hogy a szoftver eredeti példányának folytatólagos használata egyes esetekben nem engedélyezett, ha már egy másik számítógépre is vitt át egy másolatot. Kivételt képez az az eset, ha már mindkét számítógépen rendelkezésre áll a szoftver egy-egy licencelt példánya. Ellenőrizze az idetartozó szoftverlicenc-szerződés vonatkozó feltételeit és kikötéseit. A harmadik féltől származó szoftverek és szolgáltatások esetében előfordulhat, hogy nem kompatibilisek ezzel az Apple-szoftverrel, és az Apple-szoftver telepítése hatással lehet az ilyen harmadik féltől származó szoftverek és szolgáltatások elérhetőségére és használhatóságára.</p>
<p class="p2"><span class="s1"></span><br></p>
<p class="p1">M. <span class="s2">Nyílt forráskód</span>. Az Apple-szoftver bizonyos összetevői és az Apple-szoftverben megtalálható, harmadik féltől származó nyílt forráskódú programok elérhetők vagy elérhetővé válhatnak az Apple nyílt forráskódot tartalmazó weboldalán (<a href="https://www.opensource.apple.com/">https://www.opensource.apple.com/</a>) (közös néven: „Nyílt forráskódú összetevők”). Csak ezek a Nyílt forráskódú összetevők módosíthatók vagy cserélhetők, feltéve, ha: (i) a módosítatlan Apple-szoftver helyett az eredményül kapott módosított Apple-szoftvert használja Apple márkájú számítógépeken, amelyet Ön birtokol vagy vezérel, amíg minden egyes ilyen típusú Apple számítógépe megfelelő licencű Apple-szoftverrel rendelkezik; és (ii) más szempontból megfelel a Licenc feltételeinek és bármely, Nyílt forráskódú összetevők esetében irányadó, alkalmazandó licenc feltételeinek. Az Apple nem köteles frissítéseket, valamint karbantartási, garanciális, műszaki vagy más támogatást, illetve szolgáltatásokat biztosítani az eredményül kapott módosított Apple-szoftverhez. Ön kifejezetten tudomásul veszi, hogy ha az Apple-hardver meghibásodása vagy károsodása az Apple-szoftver Nyílt forráskódú összetevőinek módosításából fakad, az ilyen típusú meghibásodásra vagy károsodásra nem vonatkozik az Apple hardvergaranciája.</p>
<p class="p2"><span class="s1"></span><br></p>
<p class="p1">N. <span class="s2">Tilos a visszafejtés</span>. Ön vállalja, hogy nem fogja az Apple-szoftvert vagy az Apple által nyújtott bármely szolgáltatást, vagy annak részét másolni (kivéve a Licencben vagy a Használati szabályokban engedélyezettek szerint, ha azok érvényesek Önre), elemezni a belső felépítését, visszafejteni, a forráskódot kinyerni, visszafejteni, módosítani vagy ezekből származtatott munkákat létrehozni, és ezt másoknak sem teszi lehetővé (kivéve, amennyiben bármely előző korlátozás tiltott az alkalmazandó törvény szerint, vagy engedélyezett az esetlegesen az Apple-szoftverben megtalálható Nyílt forráskódú összetevők használatát szabályozó licenc feltételei alapján).</p>
<p class="p2"><span class="s1"></span><br></p>
<p class="p1">O. <span class="s2">A törvényeknek való megfelelés</span>. Elfogadja, hogy az Apple-szoftvereket és -szolgáltatásokat (az alábbi 6. szakaszban meghatározottak szerint) az alkalmazandó törvényeknek megfelelően használja. Ebbe beleértendők a lakhelyéül szolgáló ország vagy régió helyi törvényeit, illetve ahol letölti vagy használja az Apple-szoftvereket és -szolgáltatásokat. Előfordulhat, hogy az Apple-szoftverek és szolgáltatások egyes funkciói nem érhetők el az összes nyelven vagy régióban, és az egyes régiókban a funkciók terén eltéréseket tapasztalhat. Az Apple-szoftverek és szolgáltatások egyes funkcióinak használatához internetkapcsolatra van szükség.</p>
<p class="p2"><span class="s1"></span><br></p>
<p class="p1">P. <span class="s2">Harmadik féltől származó szoftver</span>. A kényelem érdekében az Apple – az Apple-szoftvercsomag részeként – hozzáférést biztosít vagy biztosíthat az Apple-szoftver frissítéseként vagy kiegészítéseként bizonyos harmadik féltől származó szoftverekhez vagy szolgáltatásokhoz. Amennyiben az Apple-szoftver bármely harmadik féltől származó szoftvert vagy szolgáltatást tartalmaz, vagy ahhoz hozzáférést biztosít, az Apple vállalatnak sem kifejezett, sem vélelmezett kötelessége nincs műszaki vagy más támogatást nyújtani az ilyen szoftverekhez vagy szolgáltatásokhoz. Műszaki támogatásért lépjen közvetlenül kapcsolatba a megfelelő szoftver forgalmazójával, gyártójával vagy szolgáltatójával, a szoftverrel, szolgáltatással és/vagy termékekkel kapcsolatosan pedig keresse fel az adott ügyfélszolgálatot.</p>
<p class="p2"><span class="s1"></span><br></p>
<p class="p1">Q. <span class="s2">Apple-szoftvermódosítások</span>. Az Apple-szoftver rendszeresen ellenőrzi az Apple-nél, hogy vannak-e elérhető Apple-szoftvermódosítások. Ha van elérhető módosítás, az automatikusan letöltődik és települ a számítógépen, illetve a perifériás eszközökön (ha vannak). <b>Az Apple-szoftverek használatával Ön beleegyezik, hogy az Apple automatikusan letöltheti és telepítheti az Apple-szoftvermódosításokat az Ön számítógépére és perifériáira.</b> A Rendszerbeállítások &gt; Szoftverfrissítés &gt; Speciális menüpontban bármikor kikapcsolhatja az operációs rendszer automatikus frissítését és a Gyors reakció a biztonsági kihívásokra funkciót.</p>
<p class="p2"><span class="s1"></span><br></p>
<p class="p1">R. <span class="s2">Rendszerkarakterek</span>. A jelen Licenc feltételeinek betartása mellett Ön a következő esetekben használhatja az Apple-szoftverekben található vagy azokkal létrehozott Memoji-karaktereket („Rendszerkarakterek”): (i) az Apple-szoftver futtatása során; és (ii) saját, személyes, nem kereskedelmi felhasználásra készült eredeti tartalmak és projektek létrehozására. Jelen Licenc tiltja a Rendszerkarakterek bármely más célból történő felhasználását, többek között a Rendszerkarakterek másolását, megjelenítését, működtetését, felvételét, közzétételét vagy újraelosztását, profitszerzési, nem profitszerzési, nyilvános megosztási vagy kereskedelmi viszonylatban.</p>
<p class="p2"><span class="s1"></span><br></p>
<p class="p1"><b>3. Lízingelés Engedélyezett fejlesztői szolgáltatás céljából.</b></p>
<p class="p1">A. <span class="s2">Lízing.</span> Ön lízingelheti vagy allízingelheti az érvényes engedéllyel rendelkező Apple-szoftver teljes egészét magánszemélyek és szervezetek számára is (egyénenként „Lízingbevevő”), az alábbi feltételek teljesítése mellett:<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p7">(i) a lízingelt Apple-szoftver kizárólag Engedélyezett fejlesztői szolgáltatások biztosítására használható fel és minden egyes Lízingbevevőnek át kell olvasnia és el kell ismernie a jelen Licenc kötelező hatályát;</p>
<p class="p8"><span class="s1"></span><br></p>
<p class="p7">(ii) az egyes lízingidőszakoknak minimum 24 (huszonnégy) egybefüggő órára kell szólniuk;<span class="Apple-converted-space">&nbsp;</span></p>
<p class="p8"><span class="s1"></span><br></p>
<p class="p7">(iii) a lízingidőszak tartalma alatt a Végfelhasználó Lízingbevevőnek egyedüli és kizárólagos használati és irányítási joggal kell rendelkeznie az Apple márkájú hardver és a rá telepített Apple-szoftver fölött, azzal a kivétellel, hogy Ön, az Apple-szoftvert lízingelő fél („Lízingbeadó”) adminisztratív támogatást biztosíthat az Apple-szoftverre vonatkozóan; és<span class="Apple-converted-space">&nbsp;</span></p>
<p class="p8"><span class="s1"></span><br></p>
<p class="p7">(iv) az Apple-szoftver használata előtt a Végfelhasználó Lízingbevevőnek át kell olvasnia és el kell ismernie az Apple-szoftverre előtelepített szoftverek valamennyi vonatkozó feltételeinek (beleértve, de nem kizárólagosan az Apple Xcode fejlesztői szoftver és bármely más Apple vagy harmadik féltől származó szoftver) kötelező hatályát.</p>
<p class="p2"><span class="s1"></span><br></p>
<p class="p1">Jelen 3. rész alkalmazásában: (A) A Végfelhasználó Lízingbevevő alatt a lízingelt Apple-szoftvert kizárólag Engedélyezett fejlesztői szolgáltatásokra használó végfelhasználó értendő; és (B) az Engedélyezett fejlesztői szolgáltatások alatt a folyamatos rendszerintegráció értendő, beleértve, de nem kizárólagosan a szoftverfejlesztést, a szoftverek forrásból történő építését, a szoftverfejlesztés alatti automatizált tesztelést, valamint az ilyen tevékenységek elősegítéséhez szükséges fejlesztőeszközök futtatását. A Lízingebadó köteles előzetesen értesíteni az Apple-t az Apple-szoftver a jelen 3. résznek megfelelő lízingelését vagy allízingelését megelőzően, ehhez vegye fel a kapcsolatot az Apple fejlesztői kapcsolatok részlegével (<a href="https://developer.apple.com/contact/macos-license/"><span class="s2">https://developer.apple.com/contact/macos-license/</span></a>).</p>
<p class="p2"><span class="s1"></span><br></p>
<p class="p1">B. <span class="s2">Allízing</span>. Jelen 3. résznek megfelelően a Lízingbevevő allízingelheti az Apple-szoftvert, feltéve, hogy megfelel a jelen 3. rész összes feltételének. Az Apple-szoftvert allízingelő Lízingbevevőnek (aki jelen 3. rész alatt szintén Lízingbeadónak minősül) teljes mértékben le kell mondania a lízingidőszak alatt az Apple márkájú hardver és a rá telepített Apple-szoftver kizárólagos használati és vezérlési jogáról.</p>
<p class="p2"><span class="s1"></span><br></p>
<p class="p1">C. <span class="s2">Jogérvényesítés</span>. Lízingbeadóként az alábbiakért felelős: (i) biztosítja, hogy valamennyi Lízingbevevő megfelel a jelen 3. rész követelményeinek; (ii) biztosítja, hogy valamennyi Lízingbevevő beleegyezik az összes vonatkozó licencfeltételbe; és (iii) segít az Apple-nek érvényesíteni a fent említetteknek való megfelelést. A Lízingbevevő jelen Licenc vagy más vonatkozó Apple licencfeltétel megsértésével automatikusan elveszti az Apple-szoftver használatára vonatkozó jogát, és Ön beleegyezik, hogy azon nyomban megszünteti az adott Lízingbevevő Apple-szoftver használatát, amint tudomására jut az ilyen nemű jogsértés, vagy írásos értesítést nem kap az Apple-től, ilyen jogsértésre vonatkozóan.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">D. <span class="s2">Virtualizálás</span>. A jelen 3. részben említett lízingszerződés tárgyát képező Apple-szoftver minden egyes másolatára a Lízingbeadó vagy a Lízingbevevő (de nem mindkettő) feltelepíthet, használat és futtathat további Apple-szoftver másolatokat vagy példányokat virtuális operációs rendszereken a 2B(iii) résznek megfelelően, feltéve, hogy a Lízingbeadó kizárólag egyetlen Apple-szoftver másolatot vagy példányt virtualizál, egyfajta jogosultságkiosztó eszközként, ezzel biztosítva a Lízingbevevő számára az Apple-szoftver 3. résznek megfelelő hozzáférését és használatát.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">E. <span class="s2">Rendszerkonfiguráció</span>. Ön Lízingbevevőként tudomásul veszi, hogy a Lízingbeadó a lízingelt Apple-szoftvert korábban már konfigurálhatta, tehát beállíthatta az Elemzésre, a Helymeghatározásra és egyéb biztonságra, adatvédelemre és adatgyűjtésre vonatkozó funkciókat. Ön tudomásul veszi és elfogadja, hogy az Apple nem vállal felelősséget a Lízingbeadó Apple-szoftver konfigurációja után.</p>
<p class="p2"><span class="s1"></span><br></p>
<p class="p1"><b>4. Átruházás.</b></p>
<p class="p1">A. Amennyiben az Apple-szoftvert úgy kapta meg, hogy már előre telepítve volt az Apple márkájú hardveren, vagy az Apple-szoftverhez tartozó licencet a Mac App Store-ból vagy szoftverfrissítés útján szerezte be, akkor az Apple-szoftverrel (az Apple által kibocsátott eredeti formában) kapcsolatos jogait egyszeri alkalommal, véglegesen átruházhatja valaki másra, feltéve, hogy: (i) az Apple-szoftver átruházása az Apple márkájú hardverrel együtt történik; (ii) az átruházás az Apple-szoftver egészét tartalmazza, beleértve mindegyik összetevőt és a jelen Licencet; (iii) nem tartja meg az Apple-szoftver bármilyen másolatát, legyen az teljes vagy részleges, beleértve a számítógépén vagy más tárolóeszközön tárolt másolatokat is; és (iv) az Apple-szoftvert fogadó fél elolvassa, és beleegyezésével elfogadja a jelen Licenc feltételeit és kikötéseit. A jelen Licenc esetében, ha az Apple egy frissítést ad ki (például a 10.14-as verzióról a 10.14.1-es verzióra) az Apple-szoftverhez, a frissítés az Apple-szoftver részének tekintendő, és nem ruházható át a frissítés előtti Apple-szoftververziótól függetlenül.</p>
<p class="p2"><span class="s1"></span><br></p>
<p class="p1">B. Olyan Apple-szoftvert nem ruházhat át, amely a fenti, 2M részben meghatározottak szerint lett módosítva vagy cserélve. Az Apple-szoftver minden összetevője egy csomag részeként áll rendelkezésre, és a csomagtól nem választható el, valamint nem terjeszthető önálló alkalmazásként. Egy adott Apple márkájú hardvertermékkel együtt kézhez kapott Apple-szoftver nem futtatható más Apple márkájú hardvermodellen.</p>
<p class="p2"><span class="s1"></span><br></p>
<p class="p1">C. Az Apple által promóciós, értékelési, diagnosztikai vagy visszaállítási célból rendelkezésre bocsátott Apple-szoftver csak ezen célokra használható, és nem adható el, illetve nem ruházható át.</p>
<p class="p2"><span class="s1"></span><br></p>
<p class="p1"><b>5. Beleegyezés az adatok felhasználásába. </b>Előfordulhat, hogy bizonyos funkciók, például az Elemzés, a Helymeghatározás, a Siri, a Diktálás és a Spotlight információkat kér a számítógépétől, hogy biztosítani lehessen a funkciók működését. Amikor bekapcsolja vagy elkezdi használni ezeket a funkciókat, részleteket tudhat meg arról, hogy a rendszer milyen információkat küld el az Apple-nek, és arról, hogyan használják fel ezeket az információkat. További információkért lásd: <a href="https://www.apple.com/hu/privacy/">https://www.apple.com/hu/privacy/</a>. Az adatainak kezelése mindig az Apple adatvédelmi irányelveivel összhangban történik, amelyet a következő weboldalon tekinthet meg: <a href="https://www.apple.com/legal/privacy/hu/">https://www.apple.com/legal/privacy/hu</a>.</p>
<p class="p2"><span class="s1"></span><br></p>
<p class="p1"><b>6. Szolgáltatások és Harmadik felek anyagai</b></p>
<p class="p1">A. <span class="s2">Általános</span>. Az Apple-szoftver hozzáférést biztosíthat az Apple iTunes áruházához, a Mac App Store áruházhoz, az Apple Bookshoz, a GameCenterhez, az iCloud, Térképek, a News és más, az Apple vállalattól vagy harmadik féltől származó szolgáltatásokhoz és webhelyekhez (összefoglalóan és külön: „Szolgáltatások”). Az ilyen Szolgáltatások használata internet-hozzáférést igényel, és előfordulhat, hogy bizonyos Szolgáltatások használatához meg kell adnia az Apple ID-ját, további díjakat kell fizetnie, és esetenként további felhasználási feltételeket kell elfogadnia. A szoftvernek az Apple ID-val, vagy egyéb Apple szolgáltatással való együttes használatával Ön elfogadja az adott Szolgáltatás vonatkozó feltételeit, így például az adott országban vagy régióban igénybe vett Apple-médiaszolgáltatásokat, amelyeket a <a href="https://www.apple.com/legal/internet-services/itunes/hu/terms.html">https://www.apple.com/legal/internet-services/itunes/hu/terms.html</a> címen tekinthet meg.</p>
<p class="p2"><span class="s1"></span><br></p>
<p class="p1">B. Ha aktiválja az iCloud szolgáltatást, akkor az olyan iCloud szolgáltatások, mint az „iCloud Drive”, a „Megosztott albumok” és a „Lokátor”, közvetlenül hozzáférhetővé válnak az Apple-szoftveren keresztül. Ön tudomásul veszi és elfogadja, hogy az iCloud és az ilyen szolgáltatások használatára az iCloud szolgáltatás aktuális felhasználási feltételei és kikötései vonatkoznak, amelyeket a következő helyen tekinthet meg: <a href="https://www.apple.com/legal/internet-services/icloud/hu/terms.html">https://www.apple.com/legal/internet-services/icloud/hu/terms.html</a>.</p>
<p class="p2"><span class="s1"></span><br></p>
<p class="p1">C. <span class="s2">A News alkalmazás tartalma</span>. A News alkalmazáson keresztül elért tartalmak Ön által történő felhasználása kizárólag személyes, nem kereskedelmi felhasználásra korlátozódik, nem ruházza át Önre az adott tartalom tulajdonjogát, és korlátozás nélkül kifejezetten kizárja az érintett tartalmakhoz fűződő mindenfajta kereskedelmi és promóciós használati jogokat.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">D. <span class="s2">Térképek.</span> Az Apple-szoftver térképszolgáltatása és térképfunkciói („Térképek”), többek között a térképadatok lefedettsége, régiónként változhatnak. Amikor bekapcsolja vagy használja a Térképeket, tájékoztatást kap azzal kapcsolatosan, hogy milyen adatok lesznek elküldve az Apple számára, és hogyan lesznek ezek az adatok felhasználva. Ön tudomásul veszi és elfogadja, hogy a Térképek használatára a Térképek szolgáltatás legújabb használati feltételei vonatkoznak, amelyeket a Térképek alkalmazás oldalsávján keresztül érhet el és tekinthet át.</p>
<p class="p2"><span class="s1"></span><br></p>
<p class="p1">E. Tudomásul veszi, hogy bármely Szolgáltatás használatakor előfordulhatnak támadónak, illetlennek vagy kifogásolhatónak tűnő tartalmak, amely tartalmak nem biztos, hogy azonosíthatók szókimondó nyelvezetük miatt, és hogy bármely keresés vagy adott URL-cím beírása automatikusan és akaratlanul is kifogásolható tartalmú hivatkozásokhoz vezethet. Mindazonáltal Ön beleegyezik, hogy a Szolgáltatások használata saját felelősségére történik, és hogy az Apple, annak kapcsolt vállalkozásai, ügynökei, vezetősége és engedélyesei nem felelősek a támadó jellegű, illetlen vagy kifogásolható tartalomért.</p>
<p class="p2"><span class="s1"></span><br></p>
<p class="p1">F. Bizonyos Szolgáltatások megjeleníthetnek, tartalmazhatnak vagy elérhetővé tehetnek harmadik féltől származó tartalmakat, adatokat, információkat, alkalmazásokat vagy anyagokat („Harmadik féltől származó anyagok”), vagy hivatkozásokat szolgáltathatnak bizonyos harmadik fél webhelyeihez. A Szolgáltatások igénybevételével Ön tudomásul veszi és elfogadja, hogy az Apple nem felelős az ilyen harmadik felek nyújtotta anyagok és honlapok tartalmának, pontosságának, teljességének, időszerűségének, érvényességének, szerzői jogi megfelelőségének, jogszerűségének, illendőségének, minőségének vagy Harmadik felek anyagai vagy honlapjai egyéb tulajdonságának vizsgálatáért és értékeléséért. Az Apple, annak tisztviselői, társvállalatai és leányvállalatai nem szavatolnak, vagy vállalnak garanciát, továbbá nem vállalnak felelősséget, és nem terheli őket felelősség Önnel vagy másokkal szemben harmadik félnek nyújtott Szolgáltatásokért, Harmadik felek anyagaiért vagy honlapjaiért, vagy más anyagokért, termékekért, vagy harmadik fél nyújtotta szolgáltatásokért. A Harmadik felek anyagai és a más webhelyekre mutató hivatkozások közzététele kizárólag az Ön kényelme érdekében történik.</p>
<p class="p2"><span class="s1"></span><br></p>
<p class="p1">G. Sem az Apple, sem bármely tartalom szolgáltatója nem garantálja a Szolgáltatás által megjelenített tőzsdei adatok, helyadatok, egészséggel kapcsolatos adatok és bármely más adatok elérhetőségét, pontosságát, teljességét, megbízhatóságát és aktualitását. A Szolgáltatásokban megjelenő pénzügyi adatok általános, tájékoztató jellegűek, és nem tekintendők befektetési tanácsoknak. Bármilyen, Szolgáltatásokon keresztül szerzett információkon alapuló értékpapír-tranzakció végrehajtása előtt konzultáljon egy pénzügyi vagy értékpapírokkal foglalkozó szakértővel, aki jogi minősítéssel rendelkezik pénzügyi vagy befektetési tanácsadás nyújtására vonatkozóan az országában vagy régiójában. A Szolgáltatásokon keresztül elérhetővé tett helyadatok – így az Apple Térképek szolgáltatása is – kizárólag alapvető tájékozódási és/vagy tervezési célokra szolgálnak, és nem arra, hogy azokat olyan helyzetben használják, amelyben pontos földrajzi információra van szükség, vagy amelyben a hibás, pontatlan, időkésleltetéses vagy hiányos földrajzi adatok halálhoz, személyi sérüléshez, illetve anyagi vagy környezeti károkhoz vezethetnek. Ön beleegyezik abba, hogy a Térképek szolgáltatásból nyert találatok a Térképek adatainak pontosságát befolyásoló tényezők, többek között az időjárás, az út- és forgalmi állapotok, illetve a geopolitikai események miatt eltérhetnek a valódi út- vagy terepkörülményektől. A biztonsága érdekében a navigáció használata közben mindig figyeljen az útjelző táblákra és az aktuális útviszonyokra, és vezessen biztonságosan. Tartsa be a biztonságos közlekedés szabályait és gyakorlatait, és vegye figyelembe, hogy a biciklis és gyalogos útvonalak nem kizárólag kijelölt útvonalakat tartalmaznak.</p>
<p class="p2"><span class="s1"></span><br></p>
<p class="p1">H. Ön kijelenti az Ön által, a Szolgáltatások használatával feltöltött tartalmakkal kapcsolatban, hogy rendelkezik azok tulajdonjogával, illetve jogosult vagy jogilag egyéb módon meghatalmazott azok feltöltésére, valamint hogy ezek a tartalmak nem sértik a Szolgáltatásokra vonatkozó szolgáltatási feltételeket. Ön tudomásul veszi, hogy a Szolgáltatások olyan védett információt és anyagokat tartalmaznak, amelyek az Apple, a webhely-üzemeltető és/vagy a licencbe adóik tulajdonát képezik, és alkalmazandó szellemi tulajdont védő, vagy egyéb jogszabályok védelme alatt állnak, ideértve, de nem kizárólag a szerzői jogot. Elfogadja továbbá, hogy Ön semmilyen más módon nem használja a védett információt vagy anyagokat, csak a Szolgáltatás engedélyezett használata céljából, illetve nem használja olyan módon, mely e Licenc szerződési feltételeivel nincs összhangban vagy megsérti egy harmadik fél vagy az Apple szellemi tulajdonjogait. Tilos a Szolgáltatások bármely részét bármilyen formában vagy bármilyen módon reprodukálni. Ön tudomásul veszi, hogy nem módosíthat, adhat bérbe, kölcsönbe, értékesíthet, forgalmazhat, vagy nem készíthet olyan származékos művet, amely a Szolgáltatásokon alapul, továbbá nem aknázhatja ki a Szolgáltatásokat nem engedélyezett módon, ideértve, de nem kizárólag a számítógépes vírusoknak, férgeknek, trójai lovaknak vagy egyéb kártékony szoftvereknek (malware) a Szolgáltatások használatával történő továbbítását, illetve a hálózati kapacitással való visszaélést vagy annak leterhelését. Továbbá Ön elfogadja, hogy a Szolgáltatásokat nem használja fel bármely egyéb fél jogait sértő módon zaklatás, becsületsértés, megfigyelés, megfélemlítés, rágalmazás vagy egyéb jogsértés céljára, és hogy az Apple nem felelős azért, ha Ön ilyen célra használja a Szolgáltatásokat, vagy azért, ha Ön a Szolgáltatások felhasználásával zaklató, fenyegető, rágalmazó, sértő vagy illegális üzeneteket vagy közvetítéseket kap.</p>
<p class="p2"><span class="s1"></span><br></p>
<p class="p1">I. Emellett, ezek a Szolgáltatások és Harmadik féltől származó anyagok nem minden nyelven és országban vagy régióban érhetők el. Az Apple nem vállal felelősséget, illetve nem szavatol azért, hogy az ilyen Szolgáltatások és Harmadik felek anyagai megfelelőek és elérhetőek a minden földrajzi területen. Amennyiben Ön úgy dönt, hogy ilyen Szolgáltatásokat vagy Harmadik felek anyagait igénybe veszi vagy felhasználja, akkor Ön azt a saját elhatározásából teszi, felelős minden vonatkozó jogszabály és adatvédelmi és adatgyűjtésre vonatkozó jogszabály, többek között, de nem kizárólag az alkalmazandó helyi jogszabályok betartásáért. Az Apple, és a licencbe adók fenntartja maguknak a jogot, hogy bármikor értesítés nélkül megváltoztassák, felfüggesszék, eltávolítsák a Szolgáltatást, vagy megakadályozzák a kapcsolódási lehetőséget bármely Szolgáltatásokhoz. Az Apple semmilyen esetben nem vonható felelősségre a Szolgáltatások eltávolításáért vagy a hozzáférés ellehetetlenítéséért. Az Apple továbbá jogosult arra, hogy bármikor értesítés és felelősségvállalás nélkül korlátozza bizonyos Szolgáltatások használatát, vagy az azokhoz való hozzáférést.</p>
<p class="p2"><span class="s1"></span><br></p>
<p class="p1"><b>7. Megszűnés.</b> Ez a Licenc a megszűnésig van érvényben. Amennyiben Ön a licencszerződés bármely pontját megszegi, automatikusan vagy egyéb módon, az Apple részéről történő értesítés nélkül azonnali hatállyal megszűnik. A Licenc megszűnésekor be kell szüntetnie az Apple-szoftver mindennemű használatát, és meg kell semmisítenie az Apple-szoftver összes – teljes vagy részleges – másolatát. A jelen licenc 5., 6., 7., 8., 9., 10., 12., 13. és 14. része minden ilyen megszűnést követően is érvényben marad.</p>
<p class="p2"><span class="s1"></span><br></p>
<p class="p1"><b>8. A jótállások korlátozása</b>.</p>
<p class="p1">A. Ha Ön olyan ügyfél, aki fogyasztó (olyan személy, aki az Apple-szoftvert nem kereskedelmi, üzleti vagy szakmai célra használja), a tartózkodási országának megfelelően további törvényi jogokkal rendelkezhet, amelyek meggátolhatják az alábbi korlátozások érvényességét, és törvényi tiltás esetén nem vonatkoznak Önre. A jogokkal kapcsolatos további tudnivalókhoz lépjen kapcsolatba a helyi fogyasztói tanácsadó szervezetekkel.</p>
<p class="p2"><span class="s1"></span><br></p>
<p class="p1">B. ÖN KIFEJEZETT MÓDON TUDOMÁSUL VESZI ÉS EGYETÉRT AZZAL, HOGY AZ ALKALMAZANDÓ TÖRVÉNYEK ÁLTAL MEGENGEDETT MAXIMÁLIS MÉRTÉKIG AZ APPLE-SZOFTVER HASZNÁLATA ÉS A SZOFTVEREK ÁLTAL VAGY AZOK HOZZÁFÉRÉSÉN KERESZTÜL NYÚJTOTT SZOLGÁLTATÁSOK IGÉNYBEVÉTELE SAJÁT FELELŐSSÉGÉRE TÖRTÉNIK, ÉS ÖN VÁLLALJA A TELJES KOCKÁZATOT A MEGFELELŐ MINŐSÉG, TELJESÍTMÉNY, PONTOSSÁG ÉS MUNKA TEKINTETÉBEN.</p>
<p class="p2"><span class="s1"></span><br></p>
<p class="p1">C. AZ ALKALMAZANDÓ TÖRVÉNYEK ÁLTAL MEGENGEDETT MAXIMÁLIS MÉRTÉKIG AZ APPLE-SZOFTVEREK ÉS SZOLGÁLTATÁSOK KÖZREBOCSÁTÁSA „JELEN ÁLLAPOTUKBAN” TÖRTÉNIK, AZ ESETLEGES HIBÁKKAL EGYÜTT, MINDENFÉLE JÓTÁLLÁS NÉLKÜL, ÉS AZ APPLE, VALAMINT AZ APPLE LICENCTULAJDONOSAI (ÖSSZEFOGLALÓAN „APPLE” A 8. ÉS A 9. BEKEZDÉSBEN) ELHÁRÍT MINDEN KIFEJEZETT, VÉLELMEZETT ÉS TÖRVÉNYI JÓTÁLLÁST ÉS KÖRÜLMÉNYT AZ APPLE-SZOFTVEREKRE ÉS -SZOLGÁLTATÁSOKRA VONATKOZÓLAG, NEM KIZÁRÓLAGOSAN BELEÉRTVE A KERESKEDELMI HASZNOSÍTHATÓSÁGRA, MEGFELELŐ MINŐSÉGRE, ADOTT CÉLNAK VALÓ MEGFELELŐSÉGRE, PONTOSSÁGRA, ZAVARTALAN HASZNÁLATRA, A HARMADIK FELEK JOGAINAK TISZTELETBEN TARTÁSÁRA VONATKOZÓ JÓTÁLLÁST.</p>
<p class="p2"><span class="s1"></span><br></p>
<p class="p1">D. AZ APPLE NEM VÁLLAL JÓTÁLLÁST AZ APPLE-SZOFTVEREK ÉS SZOLGÁLTATÁSOK HASZNÁLATÁNAK ZAVARTALANSÁGÁÉRT, NEM GARANTÁLJA, HOGY AZ ÁLTALUK NYÚJTOTT FUNKCIÓK ÉS SZOLGÁLTATÁSOK AZ ÖN KÖVETELMÉNYEINEK MEGFELELNEK, AZ APPLE-SZOFTVEREK ÉS -SZOLGÁLTATÁSOK MŰKÖDÉSE ZAVARTALAN ÉS HIBAMENTES LESZ, MINDEN SZOLGÁLTATÁS FOLYAMATOSAN RENDELKEZÉSRE FOG ÁLLNI, HOGY AZ APPLE-SZOFTVEREK ÉS -SZOLGÁLTATÁSOK HIBÁIT KIJAVÍTJA, VAGY HOGY AZ APPLE-SZOFTVEREK ÉS -SZOLGÁLTATÁSOK KOMPATIBILISEK ÉS EGYÜTTMŰKÖDNEK A HARMADIK FÉLTŐL SZÁRMAZÓ SZOFTVEREKKEL, ALKALMAZÁSOKKAL ÉS SZOLGÁLTATÁSOKKAL. AZ APPLE-SZOFTVER TELEPÍTÉSE HATÁSSAL LEHET A HARMADIK FÉLTŐL SZÁRMAZÓ SZOFTVEREK, ALKALMAZÁSOK, ILLETVE A HARMADIK FELEK ÁLTAL BIZTOSÍTOTT SZOLGÁLTATÁSOK, VALAMINT AZ APPLE TERMÉKEK ÉS SZOLGÁLTATÁSOK HASZNÁLHATÓSÁGÁRA ÉS RENDELKEZÉSRE ÁLLÁSÁRA.</p>
<p class="p2"><span class="s1"></span><br></p>
<p class="p1">E. EZENKÍVÜL TUDOMÁSUL VESZI, HOGY AZ APPLE-SZOFTVER ÉS SZOLGÁLTATÁSOK NEM HASZNÁLHATÓK OLYAN HELYZETBEN ÉS KÖRNYEZETBEN, AHOL AZ APPLE-SZOFTVER ÉS -SZOLGÁLTATÁSOK MEGHIBÁSODÁSA, KÉSÉSEI, TARTALMAINAK HIBÁI ÉS PONTATLANSÁGA HALÁLT, SZEMÉLYI SÉRÜLÉSEKET, KOMOLY FIZIKAI VAGY KÖRNYEZETI KÁROKAT OKOZHAT, NEM KIZÁRÓLAGOSAN BELEÉRTVE A NUKLEÁRIS LÉTESÍTMÉNYEK, LÉGIFORGALOM-IRÁNYÍTÁSI ÉS -KOMMUNIKÁCIÓS RENDSZEREK, ÉLETMENTÉSI ÉS FEGYVERRENDSZEREK ÜZEMELTETÉSÉT.</p>
<p class="p2"><span class="s1"></span><br></p>
<p class="p1">F. AZ APPLE VAGY APPLE ÁLTAL MEGHATALMAZOTT KÉPVISELŐTŐL SZÁRMAZÓ SZÓBELI VAGY ÍRÁSBELI INFORMÁCIÓ NEM MINŐSÜL JÓTÁLLÁSNAK. AMENNYIBEN AZ APPLE-SZOFTVER VAGY -SZOLGÁLTATÁSOK HIBÁSNAK BIZONYULNAK, A SZÜKSÉGES SZERVIZ, JAVÍTÁS VAGY HELYREÁLLÍTÁS TELJES KÖLTSÉGÉT ÖNNEK KELL VÁLLALNIA. BIZONYOS JOGSZABÁLYI KÖRNYEZETEK NEM TESZIK LEHETŐVÉ A TÖRVÉNYI SZAVATOSSÁG KIZÁRÁSÁT VAGY A FOGYASZTÓ ALKALMAZHATÓ TÖRVÉNYES JOGAINAK KORLÁTOZÁSÁT, ÍGY A FENTI KIZÁRÁS ÉS A KORLÁTOZÁSOK ESETLEG NEM ÉRVÉNYESEK ÖNRE.</p>
<p class="p2"><span class="s1"></span><br></p>
<p class="p1"><b>9. Felelősségkorlátozás.</b> AZ ALKALMAZANDÓ TÖRVÉNYEK ÁLTAL ENGEDÉLYEZETT MAXIMÁLIS MÉRTÉKIG AZ APPLE, LEÁNYVÁLLALATAI, ÜGYNÖKEI ÉS MEGRENDELŐI NEM FELELŐSEK AZ APPLE-SZOFTVEREK ÉS -SZOLGÁLTATÁSOK, VALAMINT AZ APPLE-SZOFTVEREKHEZ VAGY -SZOLGÁLTATÁSOKHOZ KAPCSOLÓDÓ, HARMADIK FÉLTŐL SZÁRMAZÓ SZOFTVEREK, ALKALMAZÁSOK VAGY SZOLGÁLTATÁSOK HASZNÁLATÁBÓL VAGY HASZNÁLHATATLANSÁGÁBÓL EREDŐ SZEMÉLYI SÉRÜLÉSEKÉRT ÉS SEMMILYEN ESETLEGES, KÜLÖNLEGES, KÖZVETETT VAGY KÖVETKEZMÉNYKÉNT JELENTKEZŐ KÁRÉRT, KORLÁTOZÁS NÉLKÜL BELEÉRTVE AZ ELMARADÓ HASZNOT, AZ ADATOK SÉRÜLÉSÉT VAGY ELVESZTÉSÉT, ADATOK VAGY INFORMÁCIÓK SIKERTELEN TOVÁBBÍTÁSÁT VAGY FOGADÁSÁT (IDEÉRTVE KORLÁTOZÁS NÉLKÜL A TANFOLYAMOKAT, FELADATOKAT ÉS ANYAGOKAT), AZ ÜZEMKIMARADÁST ÉS MINDEN EGYÉB KERESKEDELMI KÁRT ÉS VESZTESÉGET, FÜGGETLENÜL AZOK KELETKEZÉSÉTŐL, A FELELŐSSÉG JELLEGÉTŐL (SZERZŐDÉS, JOGSÉRTÉS VAGY EGYÉB), MÉG ABBAN AZ ESETBEN SEM, HA AZ APPLE VÁLLALATOT ELŐZŐLEG ÉRTESÍTETTÉK AZ ILYEN KÁROK BEKÖVETKEZÉSÉNEK LEHETŐSÉGÉRŐL. BIZONYOS JOGSZABÁLYI KÖRNYEZETEK NEM ENGEDIK A FELELŐSSÉG KIZÁRÁSÁT VAGY KORLÁTOZÁSÁT A SZEMÉLYI SÉRÜLÉSEK TEKINTETÉBEN, ILLETVE A VÉLETLEN VAGY KÖVETKEZMÉNYKÉNT FELLÉPŐ KÁROK ESETÉN, ÍGY EZ A KORLÁTOZÁS ÖNRE ESETLEG NEM VONATKOZIK. Az Apple összes kár iránti teljes felelőssége semmilyen esetben sem haladhatja meg az kétszázötven (250) amerikai dollár értéket (kivéve, ha azt az alkalmazandó jogszabályok személyi sérülések esetében előírják). Az előző korlátozások akkor is érvényben lesznek, ha a fent említett jogorvoslat alapvető célkitűzése nem teljesül. A JELEN LICENCBEN FOGLALT EGYÉB FELTÉTELEK ELLENÉRE, AMENNYIBEN A JAPÁN FOGYASZTÓVÉDELMI SZERZŐDÉSI ALKALMAZANDÓ, AZ APPLE-NEK A SZERZŐDÉSSZEGÉSBŐL VAGY KÁROKOZÁSBÓL EREDŐ KÁROKÉRT VALÓ FELELŐSSÉGÉT KORLÁTOZÓ FELTÉTELEK NEM ALKALMAZANDÓK, HA AZ ILYEN KÁR AZ APPLE SZÁNDÉKOS KÖTELESSÉGSZEGÉSÉBŐL VAGY SÚLYOS GONDATLANSÁGÁBÓL ERED.</p>
<p class="p2"><span class="s1"></span><br></p>
<p class="p1"><b>10. Digitális tanúsítványok.</b> Az Apple-szoftver olyan funkciókat tartalmaz, amelyek képessé teszik akár az Apple, akár külső felek által kiadott digitális tanúsítványok fogadására. AZ ÖN KIZÁRÓLAGOS FELELŐSSÉGE ELDÖNTENI, HOGY MEGBÍZIK-E AZ APPLE VAGY HARMADIK FÉL ÁLTAL KIADOTT TANÚSÍTVÁNYBAN. CSAK SAJÁT FELELŐSSÉGÉRE HASZNÁLHATJA A DIGITÁLIS TANÚSÍTVÁNYOKAT. AZ ALKALMAZANDÓ JOGSZABÁLYOK ÁLTAL MEGENGEDETT MAXIMÁLIS MÉRTÉKIG AZ APPLE NEM VÁLLAL SEM KIFEJEZETT, SEM VÉLELMEZETT JÓTÁLLÁST A DIGITÁLIS TANÚSÍTVÁNYOK KERESKEDELMI HASZNOSÍTHATÓSÁGÁRA, ADOTT CÉLRA VALÓ ALKALMAZHATÓSÁGÁRA, PONTOSSÁGÁRA, BIZTONSÁGÁRA, ILLETVE A HARMADIK FELEK JOGAINAK TISZTELETBEN TARTÁSÁRA VONATKOZÓAN. Ön vállalja, hogy nem hamisít meg semmilyen tanúsítványt és nem él vissza semmilyen tanúsítvánnyal; (b) a digitális tanúsítványokat csak törvényes célra használja fel, és kizárólag a vonatkozó Tanúsítvánnyal kapcsolatos szabályzatnak, Tanúsítványhasználati nyilatkozatnak vagy más a Tanúsítványt kibocsátó hatóság által meghatározott utasításoknak megfelelően használja; (c) kizárólag Ön felelős azért, hogy megakadályozza, hogy illetéktelen felhasználók használhassák az Ön digitális tanúsítványait; (d) kizárólag Ön felelős azért, hogy megakadályozza, hogy illetéktelen felhasználók használhassák az Ön digitális tanúsítványához társított privát kulcsot; (e) visszavon minden olyan tanúsítványt, amelyekkel kapcsolatosan oka van feltételezni, hogy biztonságosságuk veszélyeztetett. Az Apple Tanúsítványokkal kapcsolatos irányelveit és a Tanúsítványokra vonatkozó gyakorlataival kapcsolatos nyilatkozatát a következő weboldalon találja: <a href="https://www.apple.com/certificateauthority">https://www.apple.com/certificateauthority</a>.</p>
<p class="p2"><span class="s1"></span><br></p>
<p class="p1"><b>11. Exportszabályozás. </b>Az Apple-szoftvert csak az Egyesült Államok törvényei és az Apple-szoftver beszerzési helyén illetékes joghatóság vagy joghatóságok törvényei által előírt módon használhatja, exportálhatja és reexportálhatja. Kiemelten, de nem kizárólagosan, az Apple-szoftver nem exportálható vagy reexportálható (a) az Egyesült Államok által embargó alá helyezett országokba, illetve (b) olyan személynek, aki szerepel az Egyesült Államok Pénzügyminisztériumának „Specially Designated Nationals” (külön megfigyelt állampolgárok) elnevezésű listáján, vagy az Egyesült Államok Kereskedelmi Minisztériumának „Denied Persons List” (tiltólistán szereplő személyek), illetve „Entity List” (tiltólistán szereplő jogi személyek) elnevezésű listáján, illetve bármilyen más korlátozási listán. Az Apple-szoftver használatával Ön kijelenti és szavatolja, hogy nem tartózkodik ilyen országban, illetve az említett listák egyikén sem szerepel. Vállalja továbbá, hogy nem használja az Apple-szoftvert az Egyesült Államok törvényei által tiltott célokra, beleértve, de nem kizárólagosan a rakéták, az atom-, vegyi és biológiai fegyverek fejlesztését, tervezését, gyártását és termelését.</p>
<p class="p2"><span class="s1"></span><br></p>
<p class="p1"><b>12. Kormányzati végfelhasználók.</b> Az Apple-szoftver és a kapcsolódó dokumentáció a 48 C.F.R. §2.101 definíciójának megfelelően „kereskedelmi terméknek” számít, és a 48 C.F.R. §12.212, illetve a 48 C.F.R. §227.7202 definíciójának megfelelően „kereskedelmi számítógépes szoftverből”, valamint „kereskedelmi számítógépes szoftverdokumentációból” áll. Összhangban a 48 C.F.R. §12.212, vagy a 48 C.F.R. §227.7202-1-től 227.7202-4-ig terjedő szakaszokkal, a kereskedelmi számítógépes szoftver és kereskedelmi számítógépes szoftverdokumentáció az Egyesült Államok kormányzatának végfelhasználói számára (a) csak kereskedelmi termékként, valamint (b) csak ugyanazokkal a végfelhasználói jogokkal kerülhet licencbe adásra, mint a jelen Szerződésben foglaltak szerint minden más végfelhasználó számára. A külön ki nem emelt jogokra az Egyesült Államok szerzői jogi törvényei vonatkoznak.</p>
<p class="p2"><span class="s1"></span><br></p>
<p class="p1"><b>13. Alkalmazandó jog és elválaszthatóság</b>. A jelen Licencet Kalifornia állam törvényei szabályozzák, és azokkal összhangban kell értelmezni, a kollíziós jog elveinek kizárásával. A jelen Licencre nem vonatkozik az Egyesült Nemzetek Szervezetének az áruk nemzetközi adásvételi szerződéseiről szóló egyezménye, amelynek alkalmazása kifejezetten kizárt. Ha Ön az Egyesült Királyságban rendelkezik bejegyzett lakcímmel, a Licencre a tartózkodási helyének megfelelő illetékes bíróság törvényei az irányadóak. Ha valamely illetékes bíróság a Licenc bármely rendelkezését, vagy annak egy részét érvényesíthetetlennek ítéli, a Licenc egyéb részei továbbra is teljes mértékben érvényben és hatályban maradnak.</p>
<p class="p2"><span class="s1"></span><br></p>
<p class="p1"><b>14. Teljes megállapodás; irányadó nyelv.</b> Ez a licenc alkotja a teljes szerződést Ön és az Apple vállalat között az Apple-szoftverre vonatkozóan és hatályon kívül helyez minden korábbi vagy egyidejű megállapodást a jelen ügy tárgyában. Jelen Licenc kiegészítései vagy módosításai nem lesznek kötelező érvényűek, kivéve, ha azokat az Apple aláírt, írásos formában közli. Jelen Licenc bármely fordítása a helyi követelmények miatt készült, és az angol és nem-angol verziók közötti vita esetén ennek a Licencnek az angol nyelvű verziója lesz az irányadó, az Ön bíróságának helyi törvényei által nem tiltott mértékben.</p>
<p class="p2"><span class="s1"></span><br></p>
<p class="p1"><b>15. Harmadik felek elismerése.</b></p>
<p class="p1">A. Az Apple-szoftver egyes részei harmadik féltől származó szoftvereket vagy egyéb, szerzői jog által védett anyagokat használhatnak vagy tartalmazhatnak. Az ilyen anyagok nyilatkozatai, licencfeltételei és kizárásai az Apple-szoftver elektronikus dokumentációjában olvashatók, és az anyagok használata a megadott feltételek szerint történhet. A Google biztonságos böngészési szolgáltatására a Google Szolgáltatási feltételei (<a href="https://www.google.com/intl/hu/policies/terms/">https://www.google.com/intl/hu/policies/terms/</a>) és a Google Adatvédelmi nyilatkozata (<a href="https://www.google.com/intl/hu/policies/privacy/">https://www.google.com/intl/hu/policies/privacy/</a>).</p>
<p class="p2"><span class="s1"></span><br></p>
<p class="p1">B. Az Apple-szoftver részét képező egyes szoftverkönyvtárak és egyéb, harmadik féltől származó szoftverek ingyenes szoftverek, és esetükben a GNU General Public License (GPL) vagy a GNU Library/Lesser General Public License (LGPL) feltételei az irányadók. Az ilyen ingyenes, a GPL vagy LGPL licenc feltételei hatálya alá eső szoftverek forráskódjának gép által olvasható teljes példányát ingyenesen (kivéve az adathordozó, a szállítás és kezelés díját) beszerezheti az Apple számára küldött írásos kérés útján a következő címen: <a href="mailto:opensource@apple.com">opensource@apple.com</a>. A GPL/LGPL szoftverek terjesztésének célja, hogy azok hasznosak legyenek, de JÓTÁLLÁS AZOKRA NEM VONATKOZIK, és a KERESKEDELMI HASZNOSÍTHATÓSÁGUKRA, ADOTT CÉLRA VALÓ ALKALMAZHATÓSÁGUKRA vonatkozó vélelmezett jótállás sem. A GPL és az LGPL egy-egy példányát az Apple-szoftverek tartalmazzák.</p>
<p class="p2"><span class="s1"></span><br></p>
<p class="p1">C. Az MPEG-4 használata. A jelen termékben végzett kódolásra az MPEG-4 Systems Standard szabvány értelmében az MPEG-4 Systems Patent Portfolio License vonatkozik, eltekintve attól, hogy kiegészítő licenc és jogdíjfizetés szükséges a kódoláshoz, amennyiben (i) az adatok tárolása vagy sokszorosítása fizikai adathordozón történik, és az adatokért címenként kell fizetni, és/vagy (ii) az adatokért címenként kell fizetni, és az adatokat végfelhasználóknak továbbítják végleges tárolás és/vagy használat céljából. Az ilyen további licenc az MPEG LA, LLC vállalattól szerezhető be. További információkért lásd: <a href="https://www.mpegla.com">https://www.mpegla.com</a>.</p>
<p class="p2"><span class="s1"></span><br></p>
<p class="p1">A jelen termékre az MPEG-4 Visual Patent Portfolio License vonatkozik, melynek értelmében a fogyasztók személyes és nem kereskedelmi célú használat mellett (i) az MPEG-4 Visual Standard („MPEG-4 videó”) szabvány szerint videókat kódolhatnak és/vagy (ii) olyan MPEG-4 videókat dekódolhatnak, amelyeket egy ügyfél személyes és nem kereskedelmi tevékenység során kódolt és/vagy amelyeket MPEG-4 videoszolgáltatás keretében az MPEG LA vállalattól származó licenccel rendelkező videoszolgáltatótól szerzett be. Más egyéb használatra nem kerül kiadásra vagy arra nem fog utalni licenc. További információk, beleértve a promóciós, belső és kereskedelmi használatra és engedélyezésre vonatkozó tudnivalókat is, az MPEG LA, LLC-től szerezhetők be. Lásd: <a href="https://www.mpegla.com">https://www.mpegla.com</a>.</p>
<p class="p2"><span class="s1"></span><br></p>
<p class="p1">D. H.264/AVC megjegyzés.<b> </b>Az Apple-szoftverek AVC kódolási és/vagy dekódolási funkcióján alapuló, a H.264/AVC kereskedelmi célú, további licencet igénylő használatára<b> </b>a következő rendelkezés vonatkozik: A JELEN LICENCBEN MEGHATÁROZOTT TERMÉK AVC FUNKCIÓJÁT AZ ÜGYFÉL CSAK SZEMÉLYES ÉS NEM KERESKEDELMI CÉLOKRA HASZNÁLHATJA, (i) VIDEÓK KÓDOLÁSÁRA AZ AVC SZABVÁNYNAK („AVC VIDEÓ”) MEGFELELŐEN ÉS/VAGY (ii) OLYAN AVC VIDEÓK DEKÓDOLÁSÁRA, AMELYEKET EGY ÜGYFÉL SZEMÉLYES ÉS NEM KERESKEDELMI TEVÉKENYSÉG SORÁN KÓDOLT ÉS/VAGY AMELYEKET AVC VIDEOSZOLGÁLTATÁS KERETÉBEN LICENCCEL RENDELKEZŐ VIDEOSZOLGÁLTATÓTÓL SZERZETT BE. AZ EGYÉB FELHASZNÁLÁSOKRA ÉS LICENCEKRE VONATKOZÓ INFORMÁCIÓK AZ MPEG LA, L.L.C-TŐL SZEREZHETŐK BE. LÁSD: <a href="HTTPS://WWW.MPEGLA.COM">HTTPS://WWW.MPEGLA.COM</a>.</p>
<p class="p2"><span class="s1"></span><br></p>
<p class="p1">E. AMR megjegyzés. A jelen termék Adaptive Multi-Rate („AMR”) kódolási és dekódolási funkciójához nem tartozik mobiltelefon-hívásokra vagy a Windows platform QuickTime architektúrájára épülő telekommunikációs termékekben történő használatra vonatkozó licenc. A termékben működő AMR-kódolási és -dekódolási funkcióra szóló licenc nem érvényes mobilkommunikációs infrastruktúrában, és ennek részeként a következőkben való használatra: alapállomások, ezek irányító/rádióhálózati irányítók, telefonközpontok és nyilvános kapcsolt hálózatok átjárói.</p>
<p class="p2"><span class="s1"></span><br></p>
<p class="p1">F. FAA megjegyzés. Az Apple-szoftverben megjelenített Aircraft Situation Display és National Airspace System Status Information adatokat (összefoglalóan: „repülési adatok”) az FAA (Federal Aviation Administration – az USA légi közlekedési hatósága) biztosítja. Ön vállalja, hogy nem terjeszti a repülési adatokat az FAA előzetes írásos beleegyezése nélkül. Az FAA és az Apple elhárít minden kifejezett és vélelmezett jótállást (beleértve a kereskedelmi hasznosíthatóságra és az adott célnak való megfelelőségre vonatkozó vélelmezett jótállásokat) a repülési adatok felhasználására és pontosságára vonatkozólag. Elfogadja, hogy az FAA és az Apple nem felelős együttesen és külön-külön sem a repülési adatok használatából eredő veszteségekért, károkért, követelésekért, felelősségekért, költségekért, büntetésekért, valamint a közvetett, különleges, járulékos, esetleges és következményként jelentkező károkért. Az FAA nem támogatja az Apple-szoftvert. Az FAA nem felelős a műszaki és rendszerproblémákért, és az ilyen, valamint az üzemi közlekedési áramlási problémákkal kapcsolatban nem keresheti fel az FAA hatóságot.</p>
<p class="p2"><span class="s1"></span><br></p>
<p class="p1">G. Az Adobe színprofilok használata. Jelen licenc szerint használhatja az Apple-szoftverhez tartozó Adobe Color Profile szoftvert, de az Adobe nem köteles támogatást nyújtani a színprofilokhoz, beleértve az alkalmazás frissítéseit, jövőben megjelenő verzióit és egyéb elemeket. A fenti 8. és 9. bekezdés rendelkezéseit kiegészítve AZ ADOBE SEMMILYEN ESETBEN SEM FELELŐS SEMMILYEN KÁRÉRT, KÖVETELÉSÉRT ÉS KÖLTSÉGÉRT. Az Apple-szoftverrel terjesztett Adobe Color Profile szoftver az Adobe weboldaláról is letölthető: <a href="https://www.adobe.com">https://www.adobe.com</a>.</p>
<p class="p2"><span class="s1"></span><br></p>
<p class="p1">H. Gracenote® Végfelhasználói Licencmegállapodás. A jelen alkalmazás vagy eszköz a Gracenote, Inc.-től (Emeryville, Kalifornia) („Gracenote”) származó szoftvert tartalmaz. A Gracenote szoftvere (a „Gracenote-szoftver”) lehetővé teszi az alkalmazás számára a lemezek és/vagy fájlok azonosítását, és zenéhez kapcsolódó adatok („Gracenote-adatok”) – köztük a név, előadó, zeneszám és cím adatainak – lekérését online szerverekről, illetve beágyazott adatbázisokból (együttesen: „Gracenote-szerverek”), és egyéb funkciók elvégzését. Ön a Gracenote-adatokat kizárólag az alkalmazás, illetve eszköz rendeltetésszerű végfelhasználói funkciói révén használhatja fel.&nbsp;</p>
<p class="p2"><span class="s1"></span><br></p>
<p class="p1">Ön beleegyezik, hogy a Gracenote-adatokat, a Gracenote-szoftvert és a Gracenote-szervereket kizárólag személyes, nem kereskedelmi célokra használja fel. Beleegyezik továbbá, hogy a Gracenote-szoftvert és a Gracenote-adatokat nem ruházza át, nem másolja le, nem adja át és nem továbbítja semmilyen harmadik fél részére. ÖN BELEEGYEZIK, HOGY A GRACENOTE-ADATOKAT, A GRACENOTE-SZOFTVERT ÉS A GRACENOTE-SZERVEREKET KIZÁRÓLAG AZ ITT KIFEJEZETTEN ENGEDÉLYEZETTEKNEK MEGFELELŐEN HASZNÁLJA FEL, ILLETVE AKNÁZZA KI.&nbsp;</p>
<p class="p2"><span class="s1"></span><br></p>
<p class="p1">Ön elfogadja, hogy a Gracenote-adatok, a Gracenote-szoftver és a Gracenote-szerverek használatára vonatkozó nem kizárólagos licence megszűnik, ha a jelen korlátozásokat megszegi. Ha a licenc megszűnik, Ön beleegyezik, hogy a Gracenote-adatok, a Gracenote-szoftver és a Gracenote-szerverek mindenfajta használatával felhagy. A Gracenote a Gracenote-adatokhoz, a Gracenote-szoftverhez és a Gracenote-szerverekhez fűződő valamennyi jogot fenntart, ideértve a tulajdonjogokat is. A Gracenote semmilyen esetben nem kötelezhető arra, hogy fizessen Önnek az Ön által megadott információkért. Ön beleegyezik, hogy a Gracenote, Inc. a jelen Megállapodás alapján fennálló jogait Önnel szemben közvetlenül, saját nevében érvényesítheti.&nbsp;</p>
<p class="p2"><span class="s1"></span><br></p>
<p class="p1">A Gracenote szolgáltatása statisztikai célokból egyedi azonosító segítségével nyomon követi a lekérdezéseket. A véletlenszerűen kiosztott számazonosító célja az, hogy a Gracenote szolgáltatása anélkül számlálni tuja a lekérdezéseket, hogy tisztában lenne az Ön személyazonosságával. További információért tekintse meg a Gracenote Adatvédelmi irányelv weboldalának Gracenote-szolgáltatásra vonatkozó részét.&nbsp;</p>
<p class="p2"><span class="s1"></span><br></p>
<p class="p1">A Gracenote-szoftver és minden Gracenote-adat licencelése „adott állapotában” történik. A Gracenote semmiféle kijelentést nem tesz, és nem vállal sem kifejezett, sem beleértett kezességet a Gracenote-szervereken található Gracenote-adatokra vonatkozóan. A Gracenote fenntartja magának a jogot, hogy bármilyen, általa megfelelőnek ítélt okból adatokat töröljön a Gracenote-szerverekről, illetve módosítása az adatok kategóriáit. Semmiféle jótállás nem vonatkozik arra, hogy a Gracenote-szoftver vagy a Gracenote-szerverek hibamentesek lennének, illetve hogy a Gracenote-szoftver vagy a Gracenote-szerverek megszakítás nélkül működnének. A Gracenote nem köteles az Ön számára is biztosítani az olyan, továbbfejlesztett vagy további adattípusokat és kategóriákat, amelyeket a Gracenote a későbbiekben esetleg biztosít, és bármikor jogában áll, hogy beszüntesse szolgáltatásait. A GRACENOTE MINDENFAJTA KIFEJEZETT ÉS BELEÉRTETT GARANCIÁT ELHÁRÍT MAGÁTÓL, KORLÁTOZÁS NÉLKÜL IDEÉRTVE AZ ELADHATÓSÁGRA, AZ ADOTT CÉLRA VALÓ FELHASZNÁLHATÓSÁGRA, A JOGCÍMRE ÉS A JOGSÉRTÉSEK KIZÁRÁSÁRA VONATKOZÓ BELEÉRTETT GARANCIÁKAT IS. A GRACENOTE NEM SZAVATOLJA A GRACENOTE-SZOFTVER, ILLETVE BÁRMELY GRACENOTE-SZERVER ÖN ÁLTAL TÖRTÉNŐ FELHASZNÁLÁSRA RÉVÉN KAPOTT EREDMÉNYEKET. A GRACENOTE SEMMILYEN ESETBEN SEM VONHATÓ FELELŐSSÉGRE A KÖVETKEZMÉNYES ÉS VÉLETLEN KÁROKÉRT, ILLETVE AZ ELVESZETT NYERESÉGÉRT ÉS ELVESZETT BEVÉTELÉRT.&nbsp;</p>
<p class="p2"><span class="s1"></span><br></p>
<p class="p1"><b>16. A Yahoo keresési szolgáltatás korlátozásai.</b> A Safari böngészőből elérhető Yahoo keresési szolgáltatás a rá vonatkozó licenc értelmében csak a következő országokban használható: Argentína, Aruba, Ausztrália, Ausztria, Bahamák, Barbados, Belgium, Bermuda, Brazília, Bulgária, Chile, Ciprus, Cseh Köztársaság, Dánia, Dominikai Köztársaság, Ecuador, Egyesült Államok, Finnország, Franciaország, Fülöp-szigetek, Görögország, Grenada, Guatemala, Hollandia, India, Indonézia, Írország, Izland, Jamaica, Japán, Kajmán-szigetek, Kanada, Kína szárazföldi területe, Hongkong, Tajvan, Kolumbia, Koreai Köztársaság, Lengyelország, Lettország, Litvánia, Luxemburg, Magyarország, Malajzia, Málta, Mexikó, Nagy-Britannia, Németország, Nicaragua, Norvégia, Olaszország, Panama, Peru, Portugália, Puerto Rico, Románia, Salvador, Spanyolország, St. Lucia, St. Vincent, Svájc, Svédország, Szingapúr, Szlovákia, Szlovénia, Thaiföld, Törökország, Trinidad és Tobago, Uruguay, Új-Zéland és Venezuela.</p>
<p class="p2"><span class="s1"></span><br></p>
<p class="p1">EA1855</p>
<p class="p1">2023. 07. 08.</p>
<p class="p2"><span class="s1"></span><br></p>
<p class="p1"><b>————————————</b></p>
<p class="p1"><b>Apple Pay – kiegészítő használati feltételek</b></p>
<p class="p2"><span class="s1"></span><br></p>
<p class="p1">Az Apple Pay kiegészítő használati feltételei (a „Kiegészítő feltételek”) kiegészítik a macOS-szoftver licencszerződését (a „Licencet”). A Licenc feltételei és a jelen Kiegészítő feltételek együttesen szabályozzák az Apple Pay használatát, amely a Licenc értelmében „Szolgáltatásként” értelmezendő. A jelen Kiegészítő feltételekben használt nagybetűs kifejezések a Licencben meghatározott jelentéssel bírnak.</p>
<p class="p2"><span class="s1"></span><br></p>
<p class="p1"><b>1. <span class="Apple-converted-space">&nbsp; &nbsp; </span>Áttekintés és a használatra vonatkozó korlátozások</b></p>
<p class="p2"><span class="s1"></span><br></p>
<p class="p1">Az Apple Pay lehetővé teszi az Apple Pay szolgáltatás által támogatott hitel- és bankkártyák, valamint prepaid kártyák, többek között vásárlásokhoz használt Apple Card kártyák („Támogatott kártyák”) virtuális tárolását, a támogatott Mac gépek használatát fizetések webhelyeken való kezdeményezéséhez, valamint az rendelések nyomon követését és a nyugták megtekintését. Az Apple-szoftver Apple Pay funkciói csak a kijelölt régiókban érhetők el, a megnevezett kártyakibocsátóknál fizetési hálózatoknál és kereskedőknél. Az elérhető funkciók régiótól, kibocsátótól és kereskedőtől függően eltérhetnek. A támogatott kártyák idővel változhatnak.</p>
<p class="p2"><span class="s1"></span><br></p>
<p class="p1">Az Apple Pay személyes használatra készült, és csak a saját Támogatott kártyái fölött rendelkezhet a segítségével. Ha egy támogatott vállalati kártya fölött szeretne rendelkezni, kijelenti, hogy azt a munkaadója engedélyével teszi, és jogosult arra, hogy a munkaadót kötelezze a jelen használati feltételek és a jelen szolgáltatás használata által érintett összes tranzakció teljesítésére.</p>
<p class="p2"><span class="s1"></span><br></p>
<p class="p1">Beleegyezik abba, hogy nem használja az Apple Pay szolgáltatást törvényellenes vagy tisztességtelen célokra, illetve bármely más, a Licenc vagy a Kiegészítő feltételek által tiltott célokra. Továbbá elfogadja, hogy az Apple Pay szolgáltatást a vonatkozó törvényeknek és szabályozásoknak megfelelően veszi igénybe. Beleegyezik abba, hogy nem zavarja meg és nem szakítja meg az Apple Pay szolgáltatás működését (beleértve a szolgáltatás bármilyen automatizált módon történő elérését), vagy a szolgáltatáshoz csatlakozó bármely kiszolgálót vagy hálózatot, illetve nem sérti meg a szolgáltatáshoz csatlakozó hálózatok bármely házirendjét, követelményét vagy szabályozását (beleértve az azon lévő adatok vagy forgalom bármely jogosulatlan elérését, használatát vagy megfigyelését).</p>
<p class="p2"><span class="s1"></span><br></p>
<p class="p1"><b>2. <span class="Apple-converted-space">&nbsp; &nbsp; </span>Használat Mac gépeken</b></p>
<p class="p2"><span class="s1"></span><br></p>
<p class="p1">A támogatott Mac gépeken az Apple Pay használatával fizetéseket kezdeményezhet a Safarival megnyitott weboldalakon. Ehhez a funkcióhoz Támogatott kártyával kell rendelkeznie, amelyet beállítottak egy támogatott iOS-eszközön vagy Apple Watchon („Támogatott eszközök”). Amikor az Apple Pay használatával fizet egy webhelyen, akkor jóvá kell hagynia a tranzakciót egy Támogatott eszköz használatával.</p>
<p class="p2"><span class="s1"></span><br></p>
<p class="p1">A jelen Kiegészítő feltételekben lefektetett feltételek mellett az Apple Pay a Safari böngészőben megnyitott webhelyeken történő fizetésre való használatára az Apple Pay Ön Támogatott készülékein érvényes Kiegészítő használati feltételei is érvényesek, amelynek rendelkezései ezzel hivatkozás útján a jelen szerződésnek is részét képezik. E feltételek eléréséhez lépjen a következő menüpontba: Beállítások &gt; Általános &gt; Névjegy &gt; Jogi információk &gt; Licenc (iOS rendszerű eszközön) vagy Névjegy &gt; Jogi információk &gt; Licenc (Watch alkalmazás a párosított iOS rendszerű eszközön). A Támogatott eszközök idővel változhatnak.</p>
<p class="p2"><span class="s1"></span><br></p>
<p class="p1">A beépített Touch ID-val rendelkező MacBook Prón beállíthatja az Apple Payt a Támogatott kártyák telepítésével és az Apple Paynek a Safarival megnyitott webhelyeken fizetéséhez való használatával. Ahhoz, hogy az Apple Payt ezeken a Mac gépeken használhassa, rendelkeznie kell Támogatott kártyákkal, amelyek társítva vannak egy aktív iCloud-fiókkal. Az Apple Pay csak a 13. életévüket betöltött személyek számára érhető el, és a használatára az iCloud vagy a Támogatott kártyák kártyakibocsátóinak feltételei is vonatkozhatnak.</p>
<p class="p2"><span class="s1"></span><br></p>
<p class="p1"><b>3. <span class="Apple-converted-space">&nbsp; &nbsp; </span>Az Apple és a felhasználó közötti jogviszony</b></p>
<p class="p2"><span class="s1"></span><br></p>
<p class="p1">Az Apple nem vesz részt a fizetések feldolgozásában, és semmilyen más módon sincs befolyása a szolgáltatás használatából eredő kifizetésekre, visszaküldésekre, visszatérítésekre, jóváírásokra, értékre, engedményekre, rendelésekre, a rendelések teljesítésére, sem más kereskedelmi tevékenységekre.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">Továbbra is a kártyakibocsátóval kötött kártyatulajdonosi szerződések feltételei szabályozzák a Támogatott fizetőkártyák használatát, illetve az Apple Pay szolgáltatásban történő használatukat. Ehhez hasonlóan, ha az Apple Pay használatával árukat vagy szolgáltatásokat vásárol, arra a kereskedő használati feltételei vonatkoznak.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">Az Apple Card csak az Egyesült Államokban érhető el és kibocsátója a Goldman Sachs Bank USA, Salt Lake City fiókja („Apple Card kibocsátója”). Az Apple Card kérelmezése számlanyitással jár az Apple Card kibocsátójánál. Az Apple Card kártya kizárólag a 18. életévüket betöltött vagy idősebb (vagy idősebb, a lakóhely szerinti állam&nbsp;jogszabályai szerint) személyek számára érhető el. Az Apple Card kártyát kínáló pénzintézet esetlegesen megváltozhat, valamint az Apple Card Ön által történő használta is függ a pénzintézet felhasználási feltételeitől.</p>
<p class="p2"><span class="s1"></span><br></p>
<p class="p1">A Licenc vagy a Kiegészítő feltételek egyetlen rendelkezése sem módosítja a kártyatulajdonosi vagy kereskedői szerződések feltételeit, vagy az Apple Pay használt funkcióira vonatkozó felhasználási feltételeket, és az ilyen feltételek fogják szabályozni az Apple Pay funkcióit, valamint azok támogatott Mac gépen lévő virtuális másolatának használatát.</p>
<p class="p2"><span class="s1"></span><br></p>
<p class="p1">Ön tudomásul veszi, hogy az Apple nem részese az Ön kártyatulajdonosi vagy kereskedésekkel kötött szerződéseinek, valamint hogy az Apple nem felelős a következőkért: (a) az Apple Pay funkció használatához kapcsolódó fizetési kártyák, kereskedelmi tevékenységek, tranzakciók, vásárlások, rendelésteljesítések és nyugták tartalmáért, pontosságáért és elérhetetlenségéért; (b) hitel szolgáltatásáért és a hitelekre való jogosultság felméréséért; (c) kártyakibocsátók, kereskedések és más harmadik felek az Apple Pay vagy a Tárca Ön általi használatához kapcsolódó tevékenységeiért; (d) a kártyakibocsátók, kereskedések és más harmadik felek által a Támogatott kártyával kapcsolatban meghozott döntésekért; (e) a kereskedés programjában gyűjtött jutalmakért vagy tárolt értékért; és (f) az előre feltöltött kártyákra való pénzfeltöltésért. A fizetéshez használt kártyákkal vagy a kapcsolódó kereskedelmi tevékenységekkel kapcsolatos minden vitás esetben vagy kérdésben a kibocsátó vagy az adott kereskedő az illetékes.</p>
<p class="p2"><span class="s1"></span><br></p>
<p class="p1"><b>4. <span class="Apple-converted-space">&nbsp; &nbsp; </span>Adatvédelem</b></p>
<p class="p2"><span class="s1"></span><br></p>
<p class="p1">Amikor az Apple Payt használja egy Támogatott eszközön egy fizetési tranzakció befejezéséhez, az Apple Pay titkosított formában viszi át a fizetési információkat a Mac gépe és a Támogatott eszköze között a tranzakció elvégzéséhez. Amikor az Apple Payt használja egy beépített Touch ID-val rendelkező MacBook Prón, akkor a webhely titkosított formában kapja meg az Ön fizetési adatait a tranzakció részeként. Amikor kártyát ad hozzá az Apple Payhez egy beépített Touch ID-val rendelkező MacBook Prón, akkor olyan információk az eszközéről, mint bizonyos beállítások engedélyezése és az eszközhasználati minták (például az eszköz mozgásban töltött ideje százalékban, a hívások megközelítő száma hetente) el lesznek küldve az Apple-nek az Ön jogosultságának megállapításához és csalások megakadályozásához. Ha részletes információkat szeretne megtudni az Apple Pay használatának részeként begyűjtött, felhasznált és megosztott személyes adatokról, olvassa el az Apple Pay szolgáltatásra vonatkozó adatvédelmi szabályzatát, ide értve az Apple Pay adatvédelmi szabályzatát, amely elérhető az iOS-eszközén vagy Mac gépén, vagy a párosított iOS-eszközök Watch alkalmazásában, vagy a <a href="https://www.apple.com/legal/privacy/hu"><span class="s2">https://www.apple.com/legal/privacy/hu</span></a> oldalon. Az Apple Pay használatával beleegyezik abba, hogy az Apple, annak leányvállalatai és a nevében eljáró ügynökei továbbítsák, összegyűjtsék, kezeljék, feldolgozzák és felhasználják az előbbiekben említett összes, az Apple Pay működéséhez szükséges adatot.</p>
<p class="p2"><span class="s1"></span><br></p>
<p class="p1"><b>5. <span class="Apple-converted-space">&nbsp; &nbsp; </span>Adatbiztonság</b></p>
<p class="p2"><span class="s1"></span><br></p>
<p class="p1">Az Apple Pay a Támogatott kártyákat virtuális módon tárolja, és Ön megérti és elfogadja, hogy ha harmadik fél számára átadja az eszköz jelkódját vagy jelszavát, vagy a Támogatott eszközén vagy Mac gépén lehetővé teszi harmadik fél számára, hogy a Touch ID használatához rögzítse az ujjlenyomatát, azzal számára lehetőséget biztosít arra, hogy fizetéseket kezdeményezzenek a Mac gépén az Apple Pay használatával. Kizárólag az Ön felelőssége az eszközök, valamint a vonatkozó jelkódok és jelszavak biztonságának fenntartása. Beleegyezik abba, hogy az Apple semmilyen felelősséget sem vállal arra az esetre, ha elveszti az eszközt, vagy hozzáférést biztosít ahhoz valakinek, illetve ha jogosulatlan módosításokat hajt végre a macOS rendszeren.</p>
<p class="p2"><span class="s1"></span><br></p>
<p class="p1">Ha az eszközt elveszti vagy ellopják, és a Lokátor funkció engedélyezve van, a Lokátor alkalmazás vagy az <a href="https://icloud.com">https://icloud.com</a> segítségével megpróbálhatja felfüggeszteni az eszközön lévő Támogatott kártyákkal történő fizetési lehetőséget az Elvesztve mód bekapcsolásával. Igény szerint az eszköz tartalmát is törölheti, amellyel az eszköz megkísérli felfüggeszteni a Támogatott kártyákkal történő fizetést. Fel kell vennie a kapcsolatot a Támogatott kártyák kártyakibocsátójával a Támogatott kártyák jogosulatlan használatának megelőzése érdekében.</p>
<p class="p2"><span class="s1"></span><br></p>
<p class="p1">Ha az Apple tisztességtelen tevékenységet vagy visszaélést feltételez, vagy ezt a felhasználó jelenti, Ön beleegyezik abba, hogy együttműködik az Apple vállalattal bármely vizsgálat során, és teljesíti az Apple által előírt, a csalást megelőző intézkedéseket.</p>
<p class="p2"><span class="s1"></span><br></p>
<p class="p1"><b>6. <span class="Apple-converted-space">&nbsp; &nbsp; </span>Felelősségkorlátozás</b></p>
<p class="p2"><span class="s1"></span><br></p>
<p class="p1"><b>A LICENCBEN MEGHATÁROZOTT JÓTÁLLÁSI KÖTELEZETTSÉGEK KORLÁTOZÁSAI ÉS FELELŐSSÉGKORLÁTOZÁS MELLETT AZ APPLE NEM VÁLLAL SEMMILYEN FELELŐSSÉGET AZ APPLE PAY SZOLGÁLTATÁS HASZNÁLATÁVAL VÉGREHAJTOTT VÁSÁRLÁSOKÉRT, FIZETÉSEKÉRT, TRANZAKCIÓKÉRT, RENDELÉSEKÉRT, RENDELÉSTELJESÍTÉSEKÉRT, NYUGTAINFORMÁCIÓKÉRT VAGY EGYÉB KERESKEDELMI TEVÉKENYSÉGÉRT, ÉS ÖN BELEEGYEZIK ABBA, HOGY KIZÁRÓLAG A KÁRTYAKIBOCSÁTÓVAL, A FIZETÉSI HÁLÓZATTAL VAGY A KERESKEDŐVEL KÖTÖTT MEGÁLLAPODÁSOKRA HAGYATKOZIK BÁRMELY, A TÁMOGATOTT KÁRTYÁKRA, VIRTUÁLIS TÁMOGATOTT KÁRTYÁKRA VAGY KAPCSOLÓDÓ KERESKEDELMI TEVÉKENYSÉGRE VONATKOZÓ KÉRDÉS VAGY VITA MEGOLDÁSA ÉRDEKÉBEN.</b></p>


</body></html>
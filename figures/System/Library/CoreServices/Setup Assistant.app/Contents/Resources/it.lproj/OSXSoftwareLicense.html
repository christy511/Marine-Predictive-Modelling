<!DOCTYPE html><html><head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
  <title></title>
  <meta name="Generator" content="Cocoa HTML Writer">
  <meta name="CocoaVersion" content="2299.6">
  <style type="text/css">
:root { --color-link: #0066cc; color-scheme: light dark; overflow-wrap: break-word; }
@media (prefers-color-scheme: dark) {
  :root { --color-link: #2997ff; }
}

a,a:link,a:visited,a:hover,a:active { color: var(--color-link); }
p.p1 { color: -apple-system-label; margin: 0.0px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p2 { color: -apple-system-label; min-height: 12.0px; margin: 0.0px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p3 { text-indent: -0.4px; color: -apple-system-label; margin: 0.0px 0.0px 0.0px 36.2px; font: -apple-system-short-body; font-family: -apple-system, 'Helvetica Neue', 'Lucida Grande'; }
p.p4 { text-indent: -0.4px; color: -apple-system-label; min-height: 12.0px; margin: 0.0px 0.0px 0.0px 36.2px; font: -apple-system-short-body; font-family: -apple-system, 'Helvetica Neue', 'Lucida Grande'; }
span.s1 { font-kerning: none; }
span.s2 { text-decoration: underline; }
</style>
</head>
<body>
<p class="p1"><b>ITALIANO</b></p>
<p class="p2"><span class="s1"></span><br></p>
<p class="p1"><b>APPLE INC.</b></p>
<p class="p1"><b>CONTRATTO DI LICENZA SOFTWARE PER macOS Sonoma</b></p>
<p class="p2"><span class="s1"></span><br></p>
<p class="p1"><b>Per uso sui sistemi a marchio Apple</b></p>
<p class="p2"><span class="s1"></span><br></p>
<p class="p1"><b>LEGGERE ATTENTAMENTE IL PRESENTE CONTRATTO DI LICENZA SOFTWARE (“LICENZA”) PRIMA DI UTILIZZARE IL SOFTWARE APPLE. UTILIZZANDO IL SOFTWARE APPLE, L’UTENTE ACCETTA DI RISPETTARE I VINCOLI DEI TERMINI DELLA PRESENTE LICENZA. QUALORA NON ACCETTI I TERMINI DELLA LICENZA, L’UTENTE NON PUÒ INSTALLARE E/O UTILIZZARE IL SOFTWARE APPLE E, SE VENGONO VISUALIZZATE LE OPZIONI “ACCETTO” O “NON ACCETTO”, DEVE FARE CLIC SU “NON ACCETTO”. SE HA ACQUISTATO IL SOFTWARE APPLE COME PARTE DELL’ACQUISTO DI HARDWARE APPLE E NON ACCETTA I TERMINI DELLA LICENZA, L’UTENTE PUÒ RESTITUIRE L’INTERO PACCHETTO HARDWARE/SOFTWARE APPLE, ENTRO IL PERIODO DI RESTITUZIONE, ALL’APPLE STORE O AL DISTRIBUTORE AUTORIZZATO DA CUI IL PACCHETTO È STATO ACQUISTATO PER POTER OTTENERE UN RIMBORSO, SECONDO I TERMINI DELLA POLICY DI RESTITUZIONE DI APPLE REPERIBILE SU </b><a href="https://www.apple.com/it/legal/sales-support/"><b>https://www.apple.com/it/legal/sales-support/</b></a><b>. PER POTER OTTENERE UN RIMBORSO, È NECESSARIO RESTITUIRE L’INTERO PACCHETTO HARDWARE/SOFTWARE.</b></p>
<p class="p2"><span class="s1"></span><br></p>
<p class="p1"><b>NOTA IMPORTANTE: nei limiti consentiti, il presente software può essere utilizzato per riprodurre, modificare, pubblicare o distribuire materiale. Viene concesso in licenza all’Utente solo per la riproduzione, la modifica, la pubblicazione e la distribuzione di materiale non coperto da copyright, di cui l’Utente possiede i diritti di proprietà, o materiale per cui possiede l’autorizzazione o un permesso legale per la riproduzione, modifica, pubblicazione o distribuzione. Se l’Utente non è a conoscenza dei propri diritti relativi alla copia, modifica, pubblicazione o distribuzione di qualsiasi materiale, dovrà contattare il proprio legale di fiducia.</b></p>
<p class="p2"><span class="s1"></span><br></p>
<p class="p1"><b>1. Informazioni generali.</b></p>
<p class="p1">A. Il Software Apple (incluso il codice Boot ROM), eventuali software di terze parti, la documentazione, le interfacce, i contenuti, i font e qualunque dato contemplato nella presente Licenza (“Software originale Apple”) ed eventuali aggiornamenti o sostituzioni dovuti al miglioramento delle funzionalità, gli aggiornamenti del software, le risposte di sicurezza, i file di sistema o il software di ripristino del sistema fornito da Apple per il computer a marchio Apple o la periferica supportata dell’Utente (“Modifiche al Software Apple”), preinstallati su componenti hardware a marchio Apple, nella memoria interna, su supporti rimovibili, su disco, nella memoria di sola lettura, su qualunque altro supporto o in qualunque altra forma (il Software originale Apple e le Modifiche al Software Apple sono indicati nel loro insieme come “Software Apple”), sono concessi su licenza, non venduti all’Utente da Apple Inc. (“Apple”) per l’utilizzo solo in conformità con i termini della presente Licenza. Apple e/o i suoi licenziatari conservano la proprietà del Software Apple e si riservano tutti i diritti non espressamente accordati. L’Utente accetta che i termini di questa Licenza vengano applicati a qualsiasi prodotto software applicativo Apple che potrebbe essere preinstallato sul proprio hardware a marchio Apple, a meno che tale prodotto non venga fornito con una licenza specifica; in questo caso l’Utente accetta i termini di tale licenza che regoleranno l’utilizzo del prodotto.</p>
<p class="p2"><span class="s1"></span><br></p>
<p class="p1">B. Apple, a sua discrezione, può rendere disponibili future Modifiche al Software Apple. Le Modifiche al Software Apple, se presenti, potrebbero non includere necessariamente tutte le funzionalità esistenti del software o le nuove funzionalità rilasciate da Apple per i modelli più recenti o altri modelli dei computer a marchio Apple. I termini della presente Licenza disciplineranno eventuali Modifiche al Software Apple fornite da Apple, a meno che tali Modifiche al Software Apple non siano corredate di una licenza distinta, nel qual caso si farà ricorso ai termini di tale licenza.</p>
<p class="p2"><span class="s1"></span><br></p>
<p class="p1">C. La titolarità e i diritti di proprietà intellettuale relativi a qualsiasi materiale visualizzato o accessibile tramite il Software Apple appartengono al rispettivo proprietario del contenuto. Tale contenuto potrebbe essere protetto da copyright o da altre leggi o trattati sulla proprietà intellettuale e potrebbe essere soggetto ai termini di utilizzo di terze parti che lo forniscono. Salvo quanto diversamente previsto nel presente documento, la presente Licenza non concede all’Utente alcun diritto di utilizzare tali contenuti né garantisce che tali contenuti continuino a essere a disposizione dell’Utente. È proibita la ripubblicazione, la ritrasmissione o la riproduzione di qualsiasi immagine a cui l’Utente ha avuto accesso tramite News o Mappe come file indipendente.</p>
<p class="p2"><span class="s1"></span><br></p>
<p class="p1"><b>2. Utilizzi consentiti e restrizioni della Licenza.</b></p>
<p class="p1">A. <span class="s2">Licenza Software Apple preinstallato e per copia singola</span>. Conformemente ai termini e alle condizioni della presente Licenza, salvo nel caso in cui l’Utente abbia ottenuto il Software Apple dal Mac App Store, tramite un download automatico o mediante un contratto multilicenza, un programma Apple Maintenance o un qualsiasi altro contratto scritto di Apple, viene accordata all’Utente una licenza limitata e non esclusiva per l’installazione, l’utilizzo e l’esecuzione di una (1) copia del Software Apple su un solo computer a marchio Apple alla volta. Ad esempio, tali termini di licenza per una singola copia vengono applicati qualora l’Utente ottenga il Software Apple preinstallato sull’hardware a marchio Apple.</p>
<p class="p2"><span class="s1"></span><br></p>
<p class="p1">B. <span class="s2">Licenza di Mac App Store</span>. Se l’Utente ha ottenuto una licenza per il Software Apple dal Mac App Store o tramite un download automatico, in conformità ai termini e alle condizioni della presente Licenza e secondo quanto consentito dalle Regole d’Uso di servizi e contenuti stabilite nei Termini e condizioni dei Servizi Multimediali Apple (<a href="https://www.apple.com/it/legal/internet-services/itunes/it/terms.html">https://www.apple.com/it/legal/internet-services/itunes/it/terms.html</a>) (“Regole d’Uso”), viene concessa all’Utente una licenza limitata, non trasferibile e non esclusiva:</p>
<p class="p2"><span class="s1"></span><br></p>
<p class="p3">(i) per scaricare, installare, utilizzare ed eseguire, per l’uso personale e non commerciale, una (1) copia del Software Apple direttamente su ciascun computer a marchio Apple in cui sia in esecuzione macOS Ventura, macOS Monterey, macOS Big Sur, macOS Catalina, macOS Mojave o macOS High Sierra (“Computer Mac”) posseduto o controllato dall’Utente;</p>
<p class="p4"><span class="s1"></span><br></p>
<p class="p3">(ii) in caso di azienda commerciale o istituto didattico, per scaricare, installare, utilizzare ed eseguire una (1) copia del Software Apple per essere utilizzato: (a) da una singola persona su tutti i computer Mac posseduti o controllati dall’Utente oppure (b) da più persone su un singolo computer Mac condiviso posseduto o controllato dall’Utente. Ad esempio, un singolo dipendente può utilizzare il Software Apple sul proprio computer desktop Mac e su un computer portatile Mac oppure più studenti possono utilizzare in modo seriale il Software Apple su un singolo computer Mac ubicato presso un centro risorse o una biblioteca; e<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iii) per installare, utilizzare ed eseguire fino a due (2) copie aggiuntive o istanze del Software Apple o una versione precedente del software del sistema operativo macOS o OS X o versioni successive del Software Apple,<span class="s2"> </span>in ambienti del sistema operativo virtuale su ciascun computer a marchio Apple posseduto o controllato dall’Utente e in cui è già in esecuzione il Software Apple, per le seguenti finalità: (a) sviluppo software; (b) test durante lo sviluppo software; (c) utilizzo di macOS Server; (d) uso personale, non commerciale.</p>
<p class="p2"><span class="s1"></span><br></p>
<p class="p1">Salvo per quanto espressamente consentito nella sezione 3, la concessione stabilita nella sezione 2B(iii) di cui sopra non consente di utilizzare copie o istanze virtualizzate del Software Apple con servizi aziendali, servizi di time-sharing o condivisione di terminali oppure altri tipi di servizi simili. Salvo per quanto espressamente consentito nella presente sezione 2B, non è consentito l’uso del Software Apple per l’esecuzione di qualsiasi software di sistema operativo di Apple, compresi iOS, iPadOS, watchOS o tvOS in ambienti di sistemi operativi virtuali sui computer Mac.</p>
<p class="p2"><span class="s1"></span><br></p>
<p class="p1">C. <span class="s2">Contratto multilicenza o per il programma Apple Maintenance</span>. Se l’Utente ha ottenuto il Software Apple mediante un contratto multilicenza o un programma Apple Maintenance, i termini di tali licenze determineranno il numero di copie del Software Apple che è consentito scaricare, installare, utilizzare ed eseguire su computer a marchio Apple posseduti o controllati dall’Utente. Salvo quanto accordato per iscritto da Apple, tutti gli altri termini e condizioni della presente Licenza verranno applicati all’utilizzo da parte dell’Utente del Software Apple ottenuto mediante un contratto multilicenza o un contratto per il programma Apple Maintenance.</p>
<p class="p2"><span class="s1"></span><br></p>
<p class="p1">D. <span class="s2">Requisiti di sistema; ID Apple.</span> Il Software Apple è supportato solamente su dispositivi hardware a marchio Apple che soddisfano requisiti di sistema specifici, secondo quanto indicato da Apple. Inoltre, l’utilizzo e l’accesso a determinate funzionalità del Software Apple e determinati Servizi (come definito nella sezione 6) potrebbero richiedere l’utilizzo da parte dell’Utente di un’unica combinazione di nome utente e password, nota come ID Apple.</p>
<p class="p2"><span class="s1"></span><br></p>
<p class="p1">E. <span class="s2">Font</span>. Conformemente ai termini e alle condizioni della presente Licenza, è consentito utilizzare i font inclusi nel Software Apple per visualizzare e stampare il contenuto dello stesso mentre è in esecuzione; tuttavia è possibile integrare i font solamente nei contenuti per i quali ciò è consentito conformemente alle restrizioni relative al font in questione. Tali restrizioni di integrazione sono disponibili nel pannello “Mostra informazioni font” del menu Anteprima di Libro Font.</p>
<p class="p2"><span class="s1"></span><br></p>
<p class="p1">F. <span class="s2">Voci; Trascrizioni live</span>. Conformemente ai termini e alle condizioni della presente Licenza, l’Utente può: (i) utilizzare le voci di sistema incluse nel Software Apple (“Voci di sistema”) (1) durante l’esecuzione del Software Apple e (2) per creare progetti e contenuti originali per uso personale e non commerciale; (ii) utilizzare le trascrizioni live generate automaticamente sul dispositivo in tempo reale dal Software Apple (“Trascrizioni live”), generate durante una chiamata FaceTime o in altro modo, solo per uso personale e non commerciale; e (iii) utilizzare la funzione Voce personale per creare una voce sul dispositivo simile alla propria (“Voce personale”) usando la propria voce personale per uso personale e non commerciale. La presente Licenza non consente la creazione o l’utilizzo delle Voci di sistema, delle Trascrizioni live o della Voce personale, inclusi a titolo esemplificativo uso, riproduzione, visualizzazione, esecuzione, registrazione, pubblicazione o ridistribuzione delle Voci di sistema, delle Trascrizioni live o della Voce personale in contesti a scopo di lucro, senza scopo di lucro, di condivisione pubblica o commerciali.</p>
<p class="p2"><span class="s1"></span><br></p>
<p class="p1">G. <span class="s2">Funzionalità e supporto dell’app Foto</span>. L’applicazione Foto del Software Apple (“App Foto”) potrebbe non supportare alcuni formati di foto e video. L’utilizzo di alcune funzionalità dell’app Foto dipenderà dalle caratteristiche della fotocamera dell’Utente. La sincronizzazione di foto con l’app Foto e altri servizi di Apple o di terze parti potrebbe causare la perdita di dati. La grafica delle presentazioni, la musica e i temi compresi nell’app Foto sono ad esclusivo uso personale, non commerciale, in presentazioni create dall’Utente utilizzando l’app Foto. L’Utente non può utilizzare, estrarre o distribuire, commercialmente o in altra maniera, individualmente, foto, grafica, immagini, grafici, audio, video o risorse simili (“Materiale digitale”) contenuti in o forniti come parte dell’app Foto, oppure utilizzare in altro modo il Materiale digitale fuori dall’ambito del suo uso previsto come parte dell’app Foto.</p>
<p class="p2"><span class="s1"></span><br></p>
<p class="p1">H. <span class="s2">Funzionalità di cache dei contenuti</span>.</p>
<p class="p1">1.&nbsp; Nella misura in cui Apple e/o i suoi affiliati rendano disponibile un particolare software e/o contenuto per la cache (ad esempio, contenuto applicabile dal Mac App Store) (“Contenuto idoneo di Apple”), alcune funzionalità del Software Apple (“Funzionalità di cache dei contenuti”) possono scaricare e archiviare nella cache automaticamente in locale tale Contenuto idoneo di Apple sul computer a marchio Apple dell’Utente su cui è in esecuzione il Software Apple (al fine di questa sezione, tale computer Apple è definito “Mac compatibile con la cache”). <b>Con l’utilizzo delle Funzionalità di cache dei contenuti e del Software Apple, l’Utente accetta che Apple possa scaricare e archiviare nella cache tale Contenuto idoneo di Apple sul proprio Mac compatibile con la cache. </b>L’Utente può disattivare le Funzionalità di cache dei contenuti del Software Apple in qualsiasi momento dal pannello Condivisione nelle impostazioni di sistema del proprio Mac compatibile con la cache.</p>
<p class="p2"><span class="s1"></span><br></p>
<p class="p1">2.&nbsp; Le Funzionalità di cache dei contenuti del Software Apple possono essere utilizzate solo su un Mac compatibile con la cache posseduto o controllato dall’Utente, e solo al fine di facilitare la consegna del Contenuto idoneo di Apple agli utenti finali autorizzati all’interno del domicilio, dell’azienda o dell’organizzazione dell’Utente. L’Utente è consapevole che tali persone potrebbero dover eseguire l’autenticazione separatamente con Apple prima di ricevere il Contenuto idoneo di Apple, e che la consegna facilitata di tale contenuto mediante l’utilizzo del Mac compatibile con la cache non modificherà i termini secondo cui l’Utente e i relativi utenti finali ricevono tale Contenuto idoneo di Apple.&nbsp;</p>
<p class="p2"><span class="s1"></span><br></p>
<p class="p1">3.&nbsp; L’Utente riconosce e accetta che l’utilizzo del Contenuto idoneo di Apple è soggetto ai termini e alle condizioni applicabili che regolano il tipo di Contenuto idoneo Apple archiviato nella cache. Tali termini possono includere, a titolo esemplificativo, i Termini e condizioni dei Servizi Multimediali Apple, i Termini e condizioni di iCloud, il contratto da insegnante di iTunes U, il contratto di licenza software di iTunes U e/o i termini di licenza applicabili che accompagnano il software scaricato, a meno che il download non preveda un contratto di licenza separato, che in tal caso troverebbe applicazione. Un elenco dei contratti di licenza software Apple (SLA) è disponibile qui: <a href="https://www.apple.com/it/legal/sla/">https://www.apple.com/it/legal/sla/</a>. L’Utente riconosce e accetta che l’utilizzo delle Funzionalità di cache dei contenuti e dell’archiviazione del Contenuto idoneo di Apple sul proprio Mac compatibile con la cache non trasferisce all’Utente alcun diritto al di fuori da quelli concessi dai termini di licenza applicabili al Contenuto idoneo di Apple e non costituirà alcuna garanzia, rinuncia o altra limitazione di qualsiasi diritto di Apple né di altri proprietari di copyright in nessun Contenuto idoneo di Apple.</p>
<p class="p2"><span class="s1"></span><br></p>
<p class="p1">4.&nbsp; Non è consentito all’Utente distribuire il proprio Mac compatibile con la cache con le Funzionalità di cache dei contenuti abilitate su una rete che non sia di sua proprietà o sotto il suo controllo (o per il quale non sia legalmente autorizzato per tali finalità). È inoltre vietato consentire l’accesso al Contenuto idoneo di Apple al di fuori del domicilio, dell’azienda o dell’organizzazione dell’Utente. L’Utente accetta di utilizzare le Funzionalità di cache dei contenuti esclusivamente per scopi personali, non commerciali o per l’utilizzo all’interno della propria azienda o organizzazione, e solamente secondo quanto consentito espressamente dal presente Contratto. È vietato fornire a terze parti un servizio che integri o utilizzi i servizi o le informazioni fornite dalle Funzionalità di cache dei contenuti o che utilizzi tali funzionalità in qualsiasi modo.</p>
<p class="p2"><span class="s1"></span><br></p>
<p class="p1">5.&nbsp; Abilitando le Funzionalità di cache dei contenuti del Software Apple, l’Utente accetta che Apple possa archiviare, monitorare e proteggere il Contenuto idoneo di Apple sul proprio Mac compatibile con la cache e che possa raccogliere e utilizzare le informazioni tecniche relative al proprio Mac compatibile con la cache e alle reti correlate, inclusi, a titolo esemplificativo ma non esaustivo, gli identificatori hardware e gli indirizzi IP, per tali finalità. L’Utente accetta altresì di non disabilitare, interrompere, hackerare, eludere o altrimenti interferire con i meccanismi di verifica, archiviazione o autenticazione, firma digitale, gestione dei diritti digitali o altri meccanismi di sicurezza implementati da Apple nel o dal Software Apple, i servizi, il Contenuto idoneo di Apple o altro software o tecnologia Apple. L’Utente accetta inoltre di non consentire ad altri di mettere in atto queste azioni.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">6.&nbsp; Apple, a propria discrezione, si riserva il diritto di interrompere in qualsiasi momento la disponibilità del Contenuto idoneo di Apple per la cache sul Mac compatibile con la cache dell’Utente (ad esempio, alcuni contenuti precedentemente archiviati nella cache potrebbero non essere disponibili per la successiva archiviazione nella cache) e di rimuovere qualsiasi Contenuto idoneo di Apple presente nella cache per i Mac compatibili con la cache; in tal caso Apple non assume alcuna responsabilità nei confronti dell’Utente. L’Utente riconosce che tale cache del Contenuto idoneo di Apple potrebbe non essere disponibile in tutti i Paesi o le aree geografiche. L’Utente può rimuovere il Contenuto idoneo di Apple nella cache e disabilitare le Funzionalità di cache dei contenuti in qualsiasi momento.</p>
<p class="p2"><span class="s1"></span><br></p>
<p class="p1">I. <span class="s2">Connessioni Remote Desktop</span>. In conformità ai termini e alle condizioni della presente Licenza, durante la connessione remota da un altro computer o dispositivo elettronico (ciascuno dei quali denominato “Dispositivo”) a un computer Apple che utilizza il Software Apple (per le finalità descritte in questa sezione, si fa riferimento a tale computer Apple come “Mac per uso domestico”), attraverso la funzionalità di Condivisione schermo o qualsiasi altro mezzo:</p>
<p class="p2"><span class="s1"></span><br></p>
<p class="p3">(i) è possibile connettere da remoto solamente un (1) Dispositivo alla volta, sia direttamente o indirettamente, al fine di controllare la sessione desktop grafica del Software Apple utilizzato e visualizzato sul Mac per uso domestico; e</p>
<p class="p4"><span class="s1"></span><br></p>
<p class="p3">(ii) è possibile connettere da remoto contemporaneamente un numero ragionevole di Dispositivi al solo scopo di osservare simultaneamente la medesima sessione desktop grafica del Software Apple utilizzato e visualizzato sul Mac per uso domestico, a condizione che tali dispositivi non controllino il Software Apple in nessun modo; tuttavia,</p>
<p class="p4"><span class="s1"></span><br></p>
<p class="p3">(iii) è possibile connettere da remoto, in qualsiasi momento, solo un (1) Dispositivo Apple, sia direttamente che indirettamente, per controllare una sessione desktop grafica separata del Software Apple diverso da quello utilizzato e visualizzato nel Mac per uso domestico e tale connessione può essere effettuata solamente mediante la funzionalità di Condivisione schermo del Software Apple.</p>
<p class="p2"><span class="s1"></span><br></p>
<p class="p1">Salvo per quanto espressamente consentito nella presente sezione 2I o sezione 3 o salvo diverse autorizzazioni da parte di Apple, l’Utente accetta di non utilizzare il Software Apple, né le sue funzionalità, con servizi aziendali, servizi di time-sharing o condivisione di terminali oppure altri tipi di servizi simili, sia che questi servizi siano forniti all’interno della stessa organizzazione che a terze parti.</p>
<p class="p2"><span class="s1"></span><br></p>
<p class="p1">J. <span class="s2">Altre restrizioni d’uso</span>. Le concessioni stabilite nella presente Licenza non consentono all’Utente o ad altri di installare, utilizzare o eseguire il Software Apple su qualsiasi computer che non sia a marchio Apple. L’Utente accetta di non rimuovere, oscurare o alterare gli avvisi di proprietà (tra cui gli avvisi di marchio registrato e di copyright) che potrebbero essere inclusi o contenuti all’interno del Software Apple. Salvo diverse disposizioni contrarie dei termini della presente Licenza o salvo diverse autorizzazioni da parte di Apple: (i) solo un utente alla volta può utilizzare il Software Apple e, (ii) non è possibile rendere disponibile il Software Apple su una rete in cui possa essere eseguito o utilizzato da più computer contemporaneamente. Salvo nella misura di quanto espressamente consentito nella sezione 3, non è consentito dare in locazione, in leasing, in prestito, in sublicenza, vendere o distribuire il Software Apple.</p>
<p class="p2"><span class="s1"></span><br></p>
<p class="p1">K. <span class="s2">Copia di backup</span>. All’Utente è consentito effettuare una copia del Software Apple (escludendo il codice Boot ROM e altro firmware Apple integrato o contenuto nell’hardware Apple) purché in forma leggibile dalla macchina e per soli scopi di backup, a condizione che tale copia riporti tutte le informazioni relative al copyright o ad altri diritti di proprietà contenute nell’originale. Il codice Boot ROM e il firmware Apple vengono forniti solo per essere utilizzati su hardware Apple e non ne è consentita la copia, la modifica o la distribuzione intera o parziale.</p>
<p class="p2"><span class="s1"></span><br></p>
<p class="p1">L. <span class="s2">Migrazione del software esistente</span>. Se l’Utente utilizza Impostazione Assistita/Assistente Migrazione per trasferire software da un computer Apple a un altro, è essenziale ricordare che potrebbe essere proibito continuare a utilizzare la copia originale del software una volta trasferita tale copia su un altro computer, a meno che su entrambi i computer non sia presente una copia del software con relativa licenza. È necessario verificare i contratti di licenza software pertinenti per i termini e le condizioni applicabili. Il software e i servizi di terze parti potrebbero non essere compatibili con questo Software Apple e l’installazione dello stesso potrebbe interferire con la disponibilità e il funzionamento di tali software o servizi di terze parti.</p>
<p class="p2"><span class="s1"></span><br></p>
<p class="p1">M. <span class="s2">Open Source</span>. È possibile che alcuni componenti del Software Apple e i programmi open source di terzi, inclusi nel Software Apple, siano stati o possano essere messi a disposizione sul sito web Open Source di Apple (<a href="https://www.opensource.apple.com">https://www.opensource.apple.com/</a>) (collettivamente i “Componenti Open Source”). L’Utente può modificare o sostituire esclusivamente tali Componenti Open Source, a condizione che: (i) il Software Apple modificato risultante venga utilizzato in sostituzione del Software Apple non modificato su computer a marchio Apple posseduti o controllati dall’Utente, purché su tali computer sia installata una copia del Software Apple debitamente concessa in licenza; e (ii) tale uso avvenga in conformità ai termini della presente Licenza e alle condizioni di applicabilità delle licenze che regolano i Componenti Open Source. Apple non ha alcun obbligo di fornire aggiornamenti, manutenzione, garanzia, supporto tecnico o supporto di altra natura e servizi per il derivante Software Apple modificato. L’Utente riconosce espressamente che in caso di guasti o danni all’hardware Apple risultanti dalla modifica dei Componenti Open Source del Software Apple, tali guasti o danni saranno esclusi dai termini e dalle condizioni della garanzia dell’hardware Apple.</p>
<p class="p2"><span class="s1"></span><br></p>
<p class="p1">N. <span class="s2">Divieto di ingegneria inversa</span>. Non è consentito copiare (salvo nella misura di quanto permesso dalla presente Licenza o dalle Regole d’Uso se applicabili allo specifico caso), decompilare, effettuare ingegneria inversa, disassemblare, decodificare, modificare il Software Apple, parte di esso e dei servizi da esso forniti né tentare di ricavarne il codice sorgente o di creare prodotti da esso derivati (salvo per quanto le presenti restrizioni siano proibite dalla legge applicabile o dai termini che regolano l’utilizzo dei componenti Open Source, eventualmente forniti con il Software Apple). L’Utente accetta pertanto di non farlo e di non consentire ad altri di farlo.</p>
<p class="p2"><span class="s1"></span><br></p>
<p class="p1">O. <span class="s2">Osservanza delle leggi</span>. L’Utente accetta di utilizzare il Software Apple e i Servizi (così come definiti nella sezione 6 di seguito) in conformità a tutte le leggi applicabili, compresa la legislazione locale del Paese o dell’area geografica in cui l’Utente risiede o scarica e utilizza il Software Apple e i Servizi. Le funzionalità del Software Apple e dei Servizi potrebbero non essere disponibili in tutte le lingue o aree geografiche e alcune funzionalità potrebbero variare in base all’area geografica. Per alcune funzionalità del Software Apple e dei Servizi è necessaria una connessione a internet.</p>
<p class="p2"><span class="s1"></span><br></p>
<p class="p1">P. <span class="s2">Software di terze parti</span>. Come parte del pacchetto del Software Apple, Apple ha fornito, e potrebbe fornire come aggiornamento o supplemento allo stesso, accesso ad alcuni software o servizi di terze parti per comodità dell’Utente. Nella misura in cui il Software Apple contiene o fornisce accesso a software o servizi di terze parti, Apple non ha alcun obbligo, tacito o espresso, di fornire supporto tecnico o di altro tipo per tali software o servizi. Per ottenere il supporto tecnico e l’assistenza clienti relativa a tali software, servizi e/o prodotti, occorre contattare direttamente il rivenditore, il produttore di software o il fornitore di servizi appropriato.</p>
<p class="p2"><span class="s1"></span><br></p>
<p class="p1">Q. <span class="s2">Modifiche al Software Apple</span>. Il Software Apple verifica periodicamente la disponibilità di eventuali modifiche presso Apple. Se è disponibile una modifica, questa può essere scaricata e installata automaticamente sul computer e, se applicabile, sulle periferiche dell’Utente. <b>Utilizzando il Software Apple, l’Utente accetta che Apple possa scaricare e installare Modifiche al Software Apple automatiche sul proprio computer e sulle proprie periferiche.</b> L’Utente può disattivare gli aggiornamenti automatici del sistema operativo e gli interventi di sicurezza rapidi in qualunque momento modificando le impostazioni in Impostazioni di Sistema &gt; Aggiornamento Software &gt; Avanzate.</p>
<p class="p2"><span class="s1"></span><br></p>
<p class="p1">R. <span class="s2">Personaggi del sistema</span>. Conformemente ai termini e alle condizioni della presente Licenza, è consentito utilizzare i personaggi Memoji inclusi o creati con il Software Apple (“Personaggi del sistema”): (i) quando il Software Apple è in esecuzione e (ii) per la creazione di contenuti e progetti originali dell’Utente, per uso personale e non commerciale. La presente Licenza non consente alcun altro uso dei Personaggi del sistema, inclusi a titolo esemplificativo uso, riproduzione, visualizzazione, esecuzione, registrazione, pubblicazione o ridistribuzione dei Personaggi del sistema in contesti a scopo di lucro, senza scopo di lucro, di condivisione pubblica o commerciali.</p>
<p class="p2"><span class="s1"></span><br></p>
<p class="p1"><b>3. Leasing dei servizi consentiti per sviluppatori.</b></p>
<p class="p1">A. <span class="s2">Leasing.</span> All’Utente è consentito concedere interamente in leasing o in subleasing una versione del Software Apple convalidata da licenza a un individuo o a un’organizzazione (ognuno di essi, “Locatario”) a condizione che vengano soddisfatti tutti i seguenti criteri:<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p3">(i) il Software Apple concesso in leasing deve essere utilizzato per il solo scopo di fornire servizi consentiti per sviluppatori e ogni Locatario deve rivedere i termini della presente Licenza e accettare di esserne vincolato;</p>
<p class="p4"><span class="s1"></span><br></p>
<p class="p3">(ii) ogni periodo di concessione in leasing dura un minimo di ventiquattro (24) ore consecutive;<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iii) durante il periodo di leasing, l’utente finale Locatario deve avere uso e controllo unico ed esclusivo del Software Apple e dell’hardware a marchio Apple su cui è installato, tuttavia l’Utente, come parte che concede il Software Apple in leasing (“Locatore”), può fornire supporto amministrativo per il Software Apple; e<span class="Apple-converted-space">&nbsp;</span></p>
<p class="p4"><span class="s1"></span><br></p>
<p class="p3">(iv) prima di utilizzare il Software Apple, l’utente finale Locatario deve rivedere i termini applicabili di qualunque software preinstallato sul Software Apple e accettare di esserne vincolato, inclusi a titolo esemplificativo ma non esaustivo, il software per sviluppatori di Xcode di Apple e qualsiasi altro software di Apple o terze parti.</p>
<p class="p2"><span class="s1"></span><br></p>
<p class="p1">Al fine di quanto esposto nella presente sezione 3: (A) Utente finale Locatario indica un Locatario, che è l’utente finale che utilizza in definitiva il Software Apple concesso in leasing esclusivamente per servizi consentiti per sviluppatori; e (B) servizi consentiti per sviluppatori indica servizi di integrazione continui, a titolo esemplificativo ma non esaustivo, sviluppo software, creazione di software da sorgente, test automatici durante lo sviluppo software ed esecuzione di strumenti per sviluppatori necessari a supportare tali attività. Ogni Locatario deve fornire a Apple comunicazione anticipata prima di concedere in leasing o subleasing il Software Apple come previsto dalla presente sezione 3 contattando Apple Developer Relations (<a href="https://developer.apple.com/contact/macos-license/"><span class="s2">https://developer.apple.com/contact/macos-license/</span></a>).</p>
<p class="p2"><span class="s1"></span><br></p>
<p class="p1">B. <span class="s2">Subleasing</span>. Un Locatario può concedere ulteriormente in leasing il Software Apple conformemente a quanto descritto nella sezione 3 della presente Licenza, a condizione che tale Locatario soddisfi tutti i termini della sezione 3. Un Locatario che concede in subleasing il Software Apple (che sarà considerato un Locatore secondo quanto riportato nella sezione 3) durante il periodo di leasing deve trasferire interamente al Locatore l’uso e il controllo esclusivi del Software Apple e dell’hardware a marchio Apple su cui è installato il Software Apple.</p>
<p class="p2"><span class="s1"></span><br></p>
<p class="p1">C. <span class="s2">Applicazione</span>. Il Locatore sarà responsabile di: (i) garantire che ogni Locatario soddisfi i requisiti della sezione 3 della presente Licenza; (ii) garantire che ogni Locatario accetti tutti i termini applicabili della presente Licenza; e (iii) fornire assistenza a Apple nell’assicurare l’ottemperanza a quanto ivi stabilito. Se un Locatario viola i termini della presente Licenza o altri termini applicabili delle licenze Apple, i suoi diritti d’uso del Software Apple verranno cessati automaticamente e l’Utente si impegna a interrompere immediatamente l’uso del Software Apple per tale Locatario nel momento in cui venga a conoscenza di tale violazione o su notifica scritta da parte di Apple di tale violazione.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">D. <span class="s2">Virtualizzazione</span>. Per ogni copia del Software Apple soggetta a leasing conformemente alla sezione 3 della presente Licenza, sia come Locatario che come Locatore (ma non come entrambi), è consentito installare, usare ed eseguire copie aggiuntive o esempi del Software Apple nell’ambito degli ambienti del sistema operativo virtuale in ottemperanza alla sezione 2B(iii), purché il Locatore possa virtualizzare unicamente una singola istanza o copia del Software Apple come strumento di provisioning allo scopo di fornire accesso al Locatario per consentirgli di usare il Software Apple come stabilito nella sezione 3 della presente Licenza.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">E. <span class="s2">Configurazione del sistema</span>. Se l’Utente agisce in qualità di Locatario, riconosce che il Software Apple potrebbe essere stato configurato in precedenza dal Locatore, che concede il Software Apple in leasing, anche per quanto riguarda le impostazioni relative ad analisi, servizi di localizzazione e altre funzionalità relative alla raccolta di dati, alla privacy e alla sicurezza. L’Utente riconosce e accetta che Apple non è responsabile per la configurazione del Software Apple del Locatore.</p>
<p class="p2"><span class="s1"></span><br></p>
<p class="p1"><b>4. Trasferimento.</b></p>
<p class="p1">A. Se ha ottenuto il Software Apple preinstallato sull’hardware Apple oppure ha ottenuto la licenza per il Software Apple dal Mac App Store o tramite un aggiornamento software, l’Utente può trasferire in maniera permanente la totalità dei diritti relativi al Software Apple (nella forma originale ricevuta da Apple) a un’altra parte, a condizione che: (i) il Software Apple venga trasferito insieme all’hardware Apple; (ii) il trasferimento deve includere il Software Apple nella sua totalità, con tutte le parti che lo compongono e questa Licenza; (iii) non è consentito all’Utente conservare nessuna copia del Software Apple, sia essa totale o parziale, comprese le copie archiviate su un computer o su un altro dispositivo di archiviazione; (iv) la parte che riceve il Software Apple deve leggere e accettare i termini e le condizioni della presente Licenza. Ai fini della presente Licenza, se Apple fornisce un aggiornamento (ad esempio dalla versione 10.14 alla 10.14.1) del Software Apple, l’aggiornamento viene considerato parte del Software Apple e non può essere trasferito separatamente dalla versione pre-aggiornamento del Software Apple.</p>
<p class="p2"><span class="s1"></span><br></p>
<p class="p1">B. Non è consentito trasferire nessun Software Apple che sia stato modificato o sostituito in conformità a quanto descritto nella sezione 2M di cui sopra. Tutti i componenti del Software Apple sono forniti come parte di un pacchetto e non possono essere separati da tale pacchetto e distribuiti come applicazioni standalone. Il Software Apple fornito in dotazione con un prodotto hardware Apple potrebbe non essere eseguibile su altri modelli di hardware Apple.</p>
<p class="p2"><span class="s1"></span><br></p>
<p class="p1">C. Qualsiasi copia del Software Apple fornita da Apple per scopi promozionali, di valutazione, diagnosi o ripristino può essere utilizzata esclusivamente per tali scopi e non può essere né rivenduta né trasferita.</p>
<p class="p2"><span class="s1"></span><br></p>
<p class="p1"><b>5. Consenso all’utilizzo dei dati. </b>Alcune funzionalità, come Analisi, Servizi di localizzazione, Siri, Dettatura e Spotlight, potrebbero richiedere informazioni dal computer dell’Utente necessarie alla fornitura delle funzionalità stesse. Al momento dell’attivazione o dell’utilizzo di tali funzionalità, verranno forniti dettagli su quali informazioni vengono inviate a Apple e come potrebbero essere utilizzate. Maggiori informazioni sono disponibili all’indirizzo: <a href="https://www.apple.com/it/privacy/">https://www.apple.com/it/privacy/</a>. In qualsiasi momento le informazioni che riguardano l’Utente verranno trattate in accordo con la Politica sulla privacy di Apple, consultabile all’indirizzo: <a href="https://www.apple.com/it/legal/privacy/">https://www.apple.com/it/legal/privacy/</a>.</p>
<p class="p2"><span class="s1"></span><br></p>
<p class="p1"><b>6. Servizi e Materiali di terze parti.</b></p>
<p class="p1">A. <span class="s2">Disposizioni generali</span>. Il Software Apple potrebbe consentire l’accesso ad iTunes Store, Mac App Store, Apple Books, Game Center, iCloud, Mappe e News di Apple, e ad altri siti e servizi di Apple e di terze parti (collettivamente e individualmente, “Servizi”). L’uso di tali Servizi richiede l’accesso a internet, mentre l’uso di taluni Servizi potrebbe richiedere un ID Apple, l’accettazione da parte dell’Utente di termini aggiuntivi e potrebbe essere soggetto a costi aggiuntivi. L’utilizzo di questo software con un ID Apple o altri Servizi Apple comporta l’accettazione dei relativi termini di servizio, quali i Termini e condizioni dei Servizi Multimediali Apple per il Paese o l’area geografica in cui si ha accesso a tali Servizi, che possono essere consultati e controllati all’indirizzo: <a href="https://www.apple.com/it/legal/internet-services/itunes/it/terms.html">https://www.apple.com/it/legal/internet-services/itunes/it/terms.html</a>.</p>
<p class="p2"><span class="s1"></span><br></p>
<p class="p1">B. Se l’Utente esegue la registrazione ad iCloud, alcune funzionalità di iCloud, come “iCloud Drive”, “Album condivisi” e “Dov’è”, potrebbero essere accessibili direttamente dal Software Apple. L’Utente riconosce e accetta che l’utilizzo di iCloud e di queste funzionalità è soggetto ai termini e condizioni più recenti del servizio iCloud, consultabili all’indirizzo: <a href="https://www.apple.com/it/legal/internet-services/icloud/it/terms.html">https://www.apple.com/it/legal/internet-services/icloud/it/terms.html</a>.</p>
<p class="p2"><span class="s1"></span><br></p>
<p class="p1">C. <span class="s2">Contenuto dell’app News</span>. L’utilizzo del contenuto accessibile mediante l’applicazione News è limitato esclusivamente a un uso personale, non commerciale e non trasferisce alcun diritto di proprietà relativo al contenuto; in particolare, esclude, senza limitazioni, qualsiasi diritto di utilizzo commerciale o promozionale relativo a tale contenuto. Inoltre, non è consentito ripubblicare, ritrasmettere e riprodurre qualsiasi immagine accessibile mediante News come file standalone.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">D. <span class="s2">Mappe.</span> Il servizio e le funzionalità delle mappe del Software Apple (“Mappe”), compresa la copertura dei dati delle mappe, potrebbero variare a seconda dell’area geografica. Quando si attiva o si utilizza Mappe, vengono forniti dettagli relativi alle informazioni che vengono inviate a Apple e al modo in cui tali dati possono essere utilizzati. L’Utente riconosce e accetta che l’utilizzo di Mappe è soggetto ai termini e condizioni più recenti del servizio di Mappe, che è possibile visualizzare e consultare dalla barra laterale dell’applicazione Mappe.</p>
<p class="p2"><span class="s1"></span><br></p>
<p class="p1">E. L’Utente riconosce che, utilizzando uno qualunque dei Servizi, esiste la possibilità di trovare contenuti che potrebbe considerare offensivi, indecenti o discutibili, che potrebbero o meno contenere linguaggio esplicito, e che i risultati di qualunque ricerca o l’inserimento di un URL specifico potrebbero generare automaticamente e involontariamente dei link o dei riferimenti a materiale discutibile. Ciononostante, l’Utente accetta di usare i Servizi a suo unico rischio e riconosce che Apple, le società a essa affiliate e i relativi agenti, dirigenti o licenzianti non saranno ritenuti responsabili per contenuti che potrebbero essere giudicati offensivi, indecenti o discutibili.</p>
<p class="p2"><span class="s1"></span><br></p>
<p class="p1">F. Alcuni Servizi potrebbero visualizzare, contenere o rendere disponibili contenuti, dati, informazioni, applicazioni o materiali di terze parti (“Materiali di terze parti”) oppure fornire link ad alcuni siti web di terze parti. Utilizzando i Servizi, l’Utente riconosce e accetta che Apple non è responsabile dell’analisi e della valutazione del contenuto, dell’accuratezza, della completezza, della tempestività, della validità, del rispetto del copyright, della legalità, della decenza e della qualità di tali siti web o Materiali di terze parti. Apple, i suoi direttori, le società affiliate e le società controllate non approvano né garantiscono e non si assumono o sono soggetti ad alcuna responsabilità nei confronti dell’Utente o di qualsiasi altra persona per i Servizi, i siti web o i Materiali di terze parti, né per qualunque altro materiale, prodotto o servizio di terze parti. I Materiali di terze parti e i link ad altri siti web sono forniti esclusivamente a titolo di cortesia.</p>
<p class="p2"><span class="s1"></span><br></p>
<p class="p1">G. Né Apple né i suoi fornitori di contenuti garantiscono la disponibilità, l’accuratezza, la completezza, l’affidabilità o la tempestività delle informazioni azionarie, dei dati di localizzazione, dei dati sanitari e di qualsiasi altra informazione visualizzata mediante i Servizi. Le informazioni di carattere finanziario visualizzate dai Servizi sono da considerarsi a solo scopo informativo generale e non sono da considerarsi affidabili come consigli per eventuali investimenti. Prima di realizzare qualsiasi transazione di borsa sulla base delle informazioni ottenute mediante i Servizi, l’Utente deve consultare un professionista in campo finanziario o azionario che sia legalmente qualificato per fornire consulenza finanziaria o azionaria nel Paese o nell’area geografica dell’Utente. I dati sulla posizione forniti da uno qualsiasi dei Servizi, incluso il servizio Mappe di Apple, vengono forniti esclusivamente per finalità di spostamento e/o pianificazione di base e su di esse non si deve fare affidamento in situazioni in cui sono necessarie informazioni precise rispetto alla posizione che, qualora si rivelassero errate, non precise, in ritardo o incomplete potrebbero provocare morte, lesioni personali o danni ambientali o alla proprietà. L’Utente accetta che i risultati ricevuti dal servizio Mappe potrebbero non corrispondere alla strada reale o alle effettive condizioni del terreno a causa di fattori che possono influenzare l’accuratezza dei dati di Mappe, quali, a titolo esemplificativo, condizioni meteo, condizioni delle strade e del traffico, ed eventi geopolitici. Per la propria sicurezza, è opportuno fare sempre attenzione ai segnali stradali e alle condizioni stradali attuali. Occorre inoltre seguire le pratiche di guida sicura e le norme di circolazione, e tenere presente che le indicazioni per i tragitti a piedi o in bicicletta potrebbero non includere piste ciclabili o percorsi pedonali.</p>
<p class="p2"><span class="s1"></span><br></p>
<p class="p1">H. Nella misura in cui esegue l’upload di qualsiasi contenuto mediante l’utilizzo dei Servizi, l’Utente dichiara di possedere tutti i diritti necessari o le autorizzazioni pertinenti o, diversamente, di essere legalmente autorizzato al caricamento di tali contenuti e che questi non infrangono i termini di servizio applicabili ai Servizi. L’Utente accetta che i Servizi contengono materiali, informazioni e contenuti proprietari posseduti da Apple, dal proprietario del sito o dai loro licenziatari, e sono protetti dalle leggi sulle proprietà intellettuale e da altre leggi applicabili, comprese, a titolo esemplificativo ma non esaustivo, quelle sul copyright. L’Utente accetta di non utilizzare tali materiali, informazioni e contenuti proprietari in alcun modo diverso da quello permesso dai Servizi o in alcun modo in contrasto con i termini della presente Licenza o che infranga i diritti sulla proprietà intellettuale di terze parti o di Apple. Nessuna parte dei Servizi può essere riprodotta in alcun modo e per alcuno scopo. L’Utente accetta di non modificare, dare in locazione, in leasing, in prestito, vendere, distribuire o creare opere derivate basate sui Servizi in alcun modo e di non utilizzare i Servizi in alcun modo non consentito, inclusi, a titolo esemplificativo ma non esaustivo, la trasmissione di virus informatici, worm, trojan o altro malware o la violazione o il sovraccarico della capacità della rete. L’Utente accetta altresì di non utilizzare i Servizi in alcuna maniera per molestare, abusare, effettuare stalking, diffamare oppure altrimenti infrangere o violare i diritti di altre parti, e che Apple non è in alcun modo responsabile per tale utilizzo da parte sua, né per qualsivoglia molestia, minaccia, diffamazione, offesa, trasmissione o messaggio illegale o che il suddetto possa ricevere come risultato dell’utilizzo di qualsiasi Servizio.</p>
<p class="p2"><span class="s1"></span><br></p>
<p class="p1">I. Inoltre, tali Servizi e i Materiali di terze parti potrebbero non essere disponibili in tutte le lingue o in tutti i Paesi o le aree geografiche. Apple non garantisce che tali Servizi o Materiali di terze parti siano appropriati per l’utilizzo in uno specifico Paese o area geografica. Nella misura in cui sceglie di utilizzare o accedere a tali Servizi o Materiali di terze parti, l’Utente lo fa per sua iniziativa ed è responsabile della conformità a qualsivoglia legge applicabile, comprese, a titolo esemplificativo ma non esaustivo, le leggi locali applicabili e le leggi sulla privacy e sulla raccolta delle informazioni applicabili. Apple e i suoi licenzianti si riservano il diritto di modificare, sospendere, eliminare o disabilitare l’accesso a qualunque Servizio in qualsiasi momento e senza preavviso. In nessun caso Apple sarà ritenuta responsabile dell’eliminazione o inabilitazione dell’accesso a uno qualsiasi di tali Servizi. Apple si riserva altresì il diritto di imporre limiti sull’utilizzo e sull’accessibilità di alcuni Servizi, in qualunque situazione e senza preavviso né responsabilità alcuna.</p>
<p class="p2"><span class="s1"></span><br></p>
<p class="p1"><b>7. Risoluzione.</b> La presente Licenza resterà valida fino alla sua risoluzione. I diritti accordati dalla presente Licenza termineranno automaticamente o si risolveranno senza alcun preavviso da parte di Apple in caso di inadempienza da parte dell’Utente di qualsiasi termine della suddetta Licenza. Con la risoluzione della presente Licenza, l’Utente dovrà interrompere l’utilizzo del Software Apple e distruggere tutte le copie, totali o parziali, del medesimo. Le sezioni 5, 6, 7, 8, 9, 10, 12, 13 e 14 della presente Licenza rimarranno valide anche dopo la conclusione della stessa.</p>
<p class="p2"><span class="s1"></span><br></p>
<p class="p1"><b>8. Esclusioni di garanzie</b>.</p>
<p class="p1">A. Se l’Utente è cliente consumatore (ossia, se utilizza privatamente il Software Apple al di fuori del proprio ambito commerciale, d’affari o professionale), nel proprio Paese di residenza potrebbe godere di diritti legali che vietano l’applicazione delle limitazioni seguenti, che, in tal caso, non riguarderanno l’Utente. Per ulteriori informazioni sui diritti legali, occorre contattare un centro locale di consulenza per i consumatori.</p>
<p class="p2"><span class="s1"></span><br></p>
<p class="p1">B. NELLA MISURA DI QUANTO CONSENTITO DALLA LEGGE APPLICABILE, L’UTENTE RICONOSCE E ACCETTA ESPRESSAMENTE CHE L’USO DEL SOFTWARE APPLE E QUALSIASI SERVIZIO ESEGUITO O A CUI SI ACCEDE TRAMITE IL SOFTWARE APPLE AVVIENE A SUO RISCHIO E PERICOLO, ACCETTANDONE ALTRESÌ IL RISCHIO RIGUARDANTE LA QUALITÀ, LE PRESTAZIONI, LA PRECISIONE E L’IMPIEGO SODDISFACENTI.</p>
<p class="p2"><span class="s1"></span><br></p>
<p class="p1">C. NEI LIMITI MASSIMI CONSENTITI DALLA LEGGE APPLICABILE, IL SOFTWARE APPLE E I SERVIZI VENGONO FORNITI “COSÌ COME SONO” E “COSÌ COME DISPONIBILI”, CON TUTTI I POSSIBILI ERRORI E SENZA GARANZIE DI SORTA, E APPLE E I LICENZIATARI DI APPLE (COLLETTIVAMENTE DENOMINATI “APPLE” AI FINI DELLE SEZIONI 8 E 9) ESCLUDONO ESPRESSAMENTE, RELATIVAMENTE AL SOFTWARE APPLE E AI SERVIZI, OGNI GARANZIA E CONDIZIONE, ESPRESSA, IMPLICITA O STATUTARIA, INCLUSE, A TITOLO ESEMPLIFICATIVO MA NON ESAUSTIVO, LE GARANZIE IMPLICITE E/O LE CONDIZIONI DI COMMERCIABILITÀ, DI QUALITÀ SODDISFACENTE, DI IDONEITÀ DEL PRODOTTO A SODDISFARE UNO SCOPO SPECIFICO, DI PRECISIONE, DI GODIMENTO ESENTE DA TURBATIVE E DI NON VIOLAZIONE DEI DIRITTI DI TERZE PARTI.</p>
<p class="p2"><span class="s1"></span><br></p>
<p class="p1">D. APPLE NON GARANTISCE CHE L’UTILIZZO DEL SOFTWARE APPLE E DEI SERVIZI SIA ESENTE DA TURBATIVE, CHE LE FUNZIONI DEL SOFTWARE APPLE O DEI SERVIZI ESEGUITI O FORNITI DAL SOFTWARE APPLE SIANO IDONEE A SODDISFARE LE ESIGENZE DELL’UTENTE, CHE IL FUNZIONAMENTO DEL SOFTWARE APPLE O DEI SERVIZI SIA ININTERROTTO O IMMUNE DA DIFETTI, CHE I SERVIZI CONTINUERANNO A ESSERE DISPONIBILI, CHE I DIFETTI RISCONTRATI NEL SOFTWARE APPLE O NEI SERVIZI VENGANO CORRETTI O CHE IL SOFTWARE APPLE O I SERVIZI SIANO COMPATIBILI O FUNZIONINO CON QUALUNQUE SOFTWARE, APPLICAZIONE O SERVIZIO DI TERZE PARTI. L’INSTALLAZIONE DEL SOFTWARE APPLE POTREBBE INTERFERIRE CON LA DISPONIBILITÀ E IL FUNZIONAMENTO DI SOFTWARE DI TERZI, APPLICAZIONI O SERVIZI DI TERZE PARTI, COSÌ COME PRODOTTI E SERVIZI APPLE.</p>
<p class="p2"><span class="s1"></span><br></p>
<p class="p1">E. L’UTENTE RICONOSCE ALTRESÌ CHE L’UTILIZZO DEL SOFTWARE APPLE E DEI SERVIZI NON È INTESO PER NÉ ADATTO A SITUAZIONI O AMBIENTI IN CUI IL MALFUNZIONAMENTO, EVENTUALI RITARDI, ERRORI O IMPRECISIONI DEL CONTENUTO, DEI DATI O DELLE INFORMAZIONI FORNITE DAL SOFTWARE APPLE E DAI SERVIZI POTREBBERO ESSERE CAUSA DI MORTE, DANNI FISICI O AMBIENTALI COMPRESE, A TITOLO ESEMPLIFICATIVO MA NON ESAUSTIVO, LE SITUAZIONI IN CUI VENGONO UTILIZZATE ATTREZZATURE NUCLEARI, STRUMENTAZIONI DI VOLO O DI COMUNICAZIONE CON AEROPLANI E SISTEMI RELATIVI AL CONTROLLO DEL TRAFFICO AEREO, DI SOCCORSO O AD ARMI.</p>
<p class="p2"><span class="s1"></span><br></p>
<p class="p1">F. EVENTUALI INFORMAZIONI O CONSIGLI ORALI O SCRITTI DA PARTE DI APPLE O RAPPRESENTANTI AUTORIZZATI DI APPLE NON POSSONO IN OGNI CASO COSTITUIRE UNA GARANZIA. IN CASO DI DIFETTI DEI SERVIZI O DEL SOFTWARE APPLE, I COSTI DERIVANTI DA INTERVENTI, CORREZIONI E RIPARAZIONI CHE DOVESSERO RENDERSI NECESSARI SARANNO TOTALMENTE A CARICO DELL’UTENTE. POICHÉ ALCUNE GIURISDIZIONI NON AMMETTONO L’ESCLUSIONE DELLE GARANZIE IMPLICITE O LE LIMITAZIONI AI DIRITTI ATTRIBUITI DALLA LEGGE AL CONSUMATORE, L’ESCLUSIONE E LE LIMITAZIONI DI CUI SOPRA POTREBBERO NON ESSERE APPLICABILI.</p>
<p class="p2"><span class="s1"></span><br></p>
<p class="p1"><b>9. Limitazioni di responsabilità.</b> NELLA MISURA DI QUANTO NON ESPRESSAMENTE PROIBITO DALLA LEGGE APPLICABILE, APPLE, I SUOI AFFILIATI, AGENTI O DIRIGENTI SONO ESPRESSAMENTE SOLLEVATI DA OGNI RESPONSABILITÀ PER QUALSIASI LESIONE PERSONALE O PER QUALSIASI DANNO, DIRETTO O INDIRETTO E DI OGNI GENERE E SPECIE, INCLUSI, A TITOLO ESEMPLIFICATIVO MA NON ESAUSTIVO, I DANNI PER MANCATO GUADAGNO, DANNI O PERDITA DI DATI, ERRORI DI TRASMISSIONE O RICEZIONE DI DATI O INFORMAZIONI, (COMPRESI, SENZA LIMITAZIONI, MATERIALI, ASSEGNAZIONI O ISTRUZIONI DEI CORSI) INTERRUZIONE DELL’ATTIVITÀ O QUALSIASI ALTRO DANNO O PERDITA COMMERCIALE, DERIVANTE O RELAZIONATO CON L’USO O L’IMPOSSIBILITÀ DI UTILIZZO, DA PARTE DELL’UTENTE, DEL SOFTWARE APPLE O DEI SERVIZI APPLE O DI SOFTWARE E APPLICAZIONI O SERVIZI DI TERZE PARTI INSIEME AL SOFTWARE APPLE O AI SERVIZI APPLE, INDIPENDENTEMENTE DALLA LORO CAUSA E DALL’ORIGINE DELLA RESPONSABILITÀ (ROTTURA DEL CONTRATTO, ATTO ILLECITO O ALTRO), ANCHE NEL CASO IN CUI APPLE SIA STATA AVVERTITA DELLA POSSIBILITÀ DI TALI DANNI. ALCUNE GIURISDIZIONI NON AMMETTONO L’ESCLUSIONE O LA LIMITAZIONE DI RESPONSABILITÀ PER LESIONI PERSONALI O PER DANNI DIRETTI O INDIRETTI, PERTANTO TALI LIMITAZIONI POTREBBERO NON ESSERE APPLICABILI. In nessun caso il limite di responsabilità nei confronti dell’Utente a carico di Apple per la globalità del danno (escluso quanto eventualmente previsto dalle leggi applicabili in materia di lesioni personali) potrà superare l’importo di duecentocinquanta&nbsp;dollari (USD&nbsp;250,00). Le limitazioni di cui sopra saranno applicabili anche qualora il rimedio citato sia carente dello scopo sostanziale. IN DEROGA AGLI ALTRI TERMINI DELLA PRESENTE LICENZA, SE SI APPLICA IL CONSUMER CONTRACT ACT DEL GIAPPONE, I TERMINI CHE LIMITANO LA RESPONSABILITÀ DI APPLE PER DANNI DERIVANTI DA UNA VIOLAZIONE DEL CONTRATTO O DA UN ILLECITO COMMESSO DA APPLE NON SI APPLICHERANNO NEL CASO IN CUI TALI DANNI SIANO DOVUTI A UNA CONDOTTA ILLECITA INTENZIONALE O A UNA GRAVE NEGLIGENZA DA PARTE DI APPLE.</p>
<p class="p2"><span class="s1"></span><br></p>
<p class="p1"><b>10. Certificati digitali.</b> Il Software Apple contiene delle funzionalità che consentono di accettare certificati digitali emessi da Apple o da terzi. L’UTENTE HA L’ESCLUSIVA RESPONSABILITÀ DELLA DECISIONE SE CONSIDERARE O MENO AFFIDABILE UN CERTIFICATO EMESSO DA APPLE O DA TERZI. L’UTILIZZO DEI CERTIFICATI DIGITALI È ESCLUSIVAMENTE A RISCHIO DELL’UTENTE. NELLA MISURA DI QUANTO CONSENTITO DALLA LEGGE APPLICABILE, APPLE NON DICHIARA NÉ GARANTISCE IN ALCUN MODO, SIA ESSO ESPRESSO O IMPLICITO, LA COMMERCIABILITÀ, L’IDONEITÀ AD UNO SCOPO SPECIFICO, LA PRECISIONE O LA SICUREZZA DEI CERTIFICATI DIGITALI NÉ CHE ESSI NON VIOLINO DIRITTI DI TERZE PARTI. L’Utente accetta di (a) non falsificare o utilizzare in modo improprio alcun certificato; (b) utilizzare i certificati digitali esclusivamente per scopi legali e in conformità alla Politica dei Certificati, la Dichiarazione sulla Pratica dei Certificati o altre comunicazioni commerciali dell’Autorità di Certificazione applicabile; (c) essere l’unico responsabile di impedire a qualsiasi utente non autorizzato di utilizzare i propri certificati digitali; (d) essere l’unico responsabile di impedire a qualsiasi utente non autorizzato di utilizzare la chiave privata associata al proprio certificato digitale; e (e) revocare qualsiasi certificato che ha ragione di credere sia stato compromesso. La Politica sui Certificati e la Dichiarazione sulla Pratica dei Certificati di Apple sono disponibili all’indirizzo: <a href="https://www.apple.com/certificateauthority">https://www.apple.com/certificateauthority</a>.</p>
<p class="p2"><span class="s1"></span><br></p>
<p class="p1"><b>11. Controllo delle esportazioni. </b>L’Utente non può utilizzare, esportare o riesportare in altro modo il Software Apple se non in conformità alle leggi degli Stati Uniti e dei Paesi in cui il Software Apple è stato acquistato. In particolare, ma senza limitazioni, il Software Apple non potrà essere esportato o riesportato (a) in nessun Paese che si trovi sotto embargo statunitense o (b) a chiunque figuri nell’elenco del Dipartimento del Tesoro degli Stati Uniti denominato Specially Designated Nationals o negli elenchi del Dipartimento del Commercio degli Stati Uniti denominati Denied Person List o Entity List o in qualsiasi altro elenco di esclusione. Utilizzando il Software Apple, l’Utente afferma espressamente e garantisce di non trovarsi in uno di tali Paesi, ovvero di non figurare negli elenchi di cui sopra. Accetta altresì di non utilizzare il Software Apple per alcuno scopo proibito dalla legge degli Stati Uniti, compresi, a titolo esemplificativo, ma non esaustivo, lo sviluppo, la progettazione, la fabbricazione o la produzione di missili, armi nucleari, chimiche o biologiche.</p>
<p class="p2"><span class="s1"></span><br></p>
<p class="p1"><b>12. Utenti finali governativi.</b> Il Software Apple e la relativa documentazione sono “Prodotti commerciali”, come in base alla definizione contenuta in 48 C.F.R. §2.101, composti di “Software per uso commerciale” e di “Documentazione relativa a software per uso commerciale”, come in base alle definizioni contenute in 48 C.F.R. §12.212 o 48 C.F.R. §227.7202, secondo il caso. In conformità a 48 C.F.R. §12.212 o 48 C.F.R. da §227.7202-1 a 227.7202-4, secondo applicabilità, il software per uso commerciale e la documentazione relativa a software per uso commerciale vengono dati in licenza al Governo degli Stati Uniti (a) unicamente come prodotti commerciali e (b) con gli stessi diritti di cui godono gli altri utenti finali e in conformità ai termini e condizioni della presente Licenza. I diritti non pubblicati sono protetti dalla legge sul copyright degli Stati Uniti.</p>
<p class="p2"><span class="s1"></span><br></p>
<p class="p1"><b>13. Legge regolatrice e separabilità</b>. La presente Licenza sarà regolata e interpretata in conformità alle leggi dello Stato della California, salvo conflitti legislativi. La presente Licenza non sarà regolata dalla Convenzione delle Nazioni Unite sui contratti di vendita internazionale di merci, la cui applicazione viene esclusa espressamente. Se l’Utente è un consumatore residente nel Regno Unito, la presente Licenza sarà regolata dalle leggi del relativo Paese di residenza. Se per qualsiasi ragione un tribunale competente dovesse ritenere inapplicabile una o più clausole, o parti di esse, della presente Licenza, le altre clausole o parti di esse rimarranno valide e applicabili.</p>
<p class="p2"><span class="s1"></span><br></p>
<p class="p1"><b>14. Contratto completo e lingua prevalente.</b> La presente Licenza costituisce l’accordo integrale tra l’Utente e Apple relativamente al Software Apple che ne costituisce l’oggetto e sostituisce ogni eventuale accordo precedente o contemporaneo avente il medesimo oggetto. Eventuali emendamenti o modifiche alla presente Licenza resteranno inefficaci se non stipulati in forma scritta e sottoscritti da Apple. La presente Licenza viene tradotta unicamente per esigenze locali e, nel caso in cui la versione inglese della Licenza e la versione tradotta fossero discrepanti, farà fede la versione inglese, nella misura di quanto consentito dalla legislazione locale della giurisdizione dell’Utente.</p>
<p class="p2"><span class="s1"></span><br></p>
<p class="p1"><b>15. Riconoscimenti a terzi.</b></p>
<p class="p1">A. Alcune parti del Software Apple potrebbero utilizzare o comprendere software di terze parti e altro materiale protetto da copyright. I riconoscimenti, i termini di licenza e le esclusioni relativi a tali materiali si trovano nella documentazione elettronica del Software Apple e ogni uso di tale materiale è regolato dai rispettivi termini. L’uso del servizio Google Safe Browsing è soggetto ai Termini di servizio di Google (<a href="https://www.google.com/intl/it/policies/terms/">https://www.google.com/intl/it/policies/terms/</a>) e alle Norme sulla privacy di Google (<a href="https://www.google.com/intl/it/policies/privacy/">https://www.google.com/intl/it/policies/privacy/</a>).</p>
<p class="p2"><span class="s1"></span><br></p>
<p class="p1">B. Alcune librerie software e alcuni software di terze parti inclusi nel Software Apple sono gratuiti e concessi in licenza secondo i termini della GNU General Public License (GPL) o della GNU Library/Lesser General Public License (LGPL), secondo i casi. L’Utente può ottenere una copia completa leggibile dalla macchina del codice sorgente per tale software secondo i termini della licenza GPL o LGPL, senza costi aggiuntivi, fatta eccezione per le spese relative a supporti, spedizione e trasporto, dietro richiesta scritta a Apple all’indirizzo <a href="mailto:opensource@apple.com">opensource@apple.com</a>. Il software GPL/LGPL è distribuito nella speranza che sia utile, ma SENZA ALCUNA GARANZIA, in particolare senza la garanzia implicita di COMMERCIABILITÀ o IDONEITÀ A UNO SCOPO SPECIFICO. Una copia della licenza GPL e LGPL è inclusa nel Software Apple.</p>
<p class="p2"><span class="s1"></span><br></p>
<p class="p1">C. Utilizzo di MPEG-4. Il presente prodotto è concesso in licenza secondo i termini di MPEG-4 Systems Patent Portfolio License per la codifica in conformità al MPEG-4 Systems Standard, eccezion fatta per i seguenti casi, per i quali è richiesta una licenza aggiuntiva con il versamento di royalty: codifica in relazione a (i) dati memorizzati o duplicati su supporti fisici che vengono acquistati per un utilizzo singolo (“title by title”) e/o (ii) dati acquistati per un utilizzo singolo (“title by title”) che vengono trasmessi a un utente finale per archiviazione e/o utilizzo permanente. Tale licenza aggiuntiva può essere ottenuta da MPEG LA, LLC. Per ulteriori informazioni, è possibile consultare <a href="https://www.mpegla.com">https://www.mpegla.com</a>.</p>
<p class="p2"><span class="s1"></span><br></p>
<p class="p1">Questo prodotto è concesso in licenza secondo i termini della MPEG-4 Visual Patent Portfolio License per l’utilizzo personale e non commerciale da parte di un utente, (i) per la codifica di video in conformità del MPEG-4 Visual Standard (“MPEG-4 Video”) e/o (ii) la decodifica di video MPEG-4 codificati da un utente impegnato in attività personali e non commerciali e/o ottenuti da un distributore video autorizzato da MPEG LA per la fornitura di video MPEG-4. Nessuna licenza è concessa o è implicita per utilizzi di tipo diverso. Ulteriori informazioni, incluse quelle relative all’utilizzo promozionale, interno e commerciale, e relative licenze, sono fornite da MPEG LA, LLC. Consultare <a href="https://www.mpegla.com">https://www.mpegla.com</a>.</p>
<p class="p2"><span class="s1"></span><br></p>
<p class="p1">D. Licenza H.264/AVC.<b> </b>Nella misura in cui il Software Apple include funzionalità di codifica e/o decodifica AVC, l’uso commerciale di H.264/AVC richiederà la concessione di una licenza aggiuntiva e<b> </b>l’applicazione delle seguenti condizioni: LA FUNZIONALITÀ AVC DEL PRESENTE PRODOTTO È CONCESSA IN LICENZA<b> </b>UNICAMENTE PER USO PERSONALE E NON COMMERCIALE DI UN UTENTE PER (i) LA CODIFICA VIDEO IN CONFORMITÀ DEGLI STANDARD AVC (“VIDEO AVC”) E/O (ii) LA DECODIFICA DI VIDEO AVC CODIFICATO DA UN UTENTE OCCUPATO IN UN’ATTIVITÀ PERSONALE E NON COMMERCIALE E/O VIDEO AVC OTTENUTO DA UN PROVIDER VIDEO IN POSSESSO DI LICENZE IDONEE PER LA FORNITURA DI VIDEO AVC. È POSSIBILE OTTENERE ULTERIORI INFORMAZIONI RIGUARDANTI ALTRI UTENTI E LICENZE DA MPEG LA L.L.C. CONSULTARE <a href="HTTPS://WWW.MPEGLA.COM">HTTPS://WWW.MPEGLA.COM</a>.</p>
<p class="p2"><span class="s1"></span><br></p>
<p class="p1">E. Note su AMR. Le funzionalità di codifica e decodifica AMR di questo prodotto non possiedono una licenza per l’esecuzione di chiamate vocali da cellulare o per l’utilizzo di qualsiasi prodotto per telefonia integrato nell’architettura QuickTime per la piattaforma Windows. Inoltre, le funzionalità di codifica e decodifica AMR di questo prodotto non possiedono una licenza per l’utilizzo in infrastrutture di comunicazione cellulare, incluse: stazioni mobili, gestori di stazioni mobili/reti wireless, punti di connessione e gateway a e da punti di connessione pubblici.</p>
<p class="p2"><span class="s1"></span><br></p>
<p class="p1">F. Avvertenza FAA. Le informazioni relative all’esposizione della situazione aerea e allo stato del sistema dello spazio aereo nazionale, contenute nel Software Apple (collettivamente “Dati di Volo”), vengono fornite dalla Federal Aviation Administration. L’Utente accetta di non distribuire tali Dati di Volo senza previa autorizzazione scritta da parte di FAA. FAA e Apple sono esenti da ogni responsabilità, espressa o implicita (includendo le garanzie implicite di commerciabilità e adeguatezza per un proposito specifico), relativa all’uso e all’accuratezza dei Dati di Volo. L’Utente riconosce inoltre che FAA e Apple non sono responsabili, collettivamente o individualmente, di qualsiasi perdita, danno, reclamo, responsabilità, spesa o penalità per qualsiasi danno indiretto, particolare, secondario, accidentale o conseguente derivante dall’uso di tali Dati di Volo. Il Software Apple non è sponsorizzato né avallato da FAA. FAA non è responsabile per problemi tecnici o di sistema, pertanto l’Utente non dovrà rivolgersi a FAA in relazione a tali problemi o questioni relative al flusso operativo del traffico aereo.</p>
<p class="p2"><span class="s1"></span><br></p>
<p class="p1">G. Uso del software Adobe Color Profile. L’Utente può utilizzare il software Adobe Color Profile incluso nel Software Apple di cui in questa Licenza. Tuttavia Adobe non ha alcun obbligo di fornire supporto per i profili colore ai sensi di questo Contratto, inclusi aggiornamenti o versioni future dei profili o altri elementi. Oltre alle disposizioni previste dalle sezioni 8 e 9 di cui sopra, IN NESSUN CASO ADOBE SARÀ RESPONSABILE PER EVENTUALI DANNI, RICORSI O SPESE PROCESSUALI. Il software Adobe Color Profile distribuito con il Software Apple è anche disponibile per il download presso il sito web di Adobe all’indirizzo <a href="https://www.adobe.com">https://www.adobe.com</a>.</p>
<p class="p2"><span class="s1"></span><br></p>
<p class="p1">H. Accordo di licenza per utente finale Gracenote®. Questa applicazione o questo dispositivo contiene il software prodotto da Gracenote, Inc. di Emeryville, California (“Gracenote”). Il software Gracenote (“Software Gracenote”) permette a questa applicazione di eseguire l’identificazione online di dischi e/o file e di ottenere informazioni associate alla musica, compresi dati sul nome, l’artista, la traccia e il titolo (“Dati Gracenote”) da server o database integrati online (collettivamente “Server Gracenote”) e di svolgere altre funzioni. I Dati Gracenote possono essere utilizzati solo entro i limiti delle funzioni di questa applicazione o dispositivo previste per l’utente finale.&nbsp;</p>
<p class="p2"><span class="s1"></span><br></p>
<p class="p1">L’Utente accetta di usare i Dati Gracenote, il Software Gracenote e i Server Gracenote esclusivamente per il proprio uso personale e non commerciale. L’Utente si impegna a non assegnare, copiare, trasferire o trasmettere il Software Gracenote o i Dati Gracenote a terze parti. L’UTENTE SI IMPEGNA A NON UTILIZZARE O SFRUTTARE I DATI GRACENOTE, IL SOFTWARE GRACENOTE O I SERVER GRACENOTE, SE NON PER QUANTO ESPLICITAMENTE PERMESSO DAL PRESENTE ACCORDO.&nbsp;</p>
<p class="p2"><span class="s1"></span><br></p>
<p class="p1">L’Utente accetta che la licenza non esclusiva per l’uso dei Dati Gracenote, del Software Gracenote e dei Server Gracenote cesserà a ogni effetto in caso di violazione di queste limitazioni. In caso di cessazione della suddetta licenza, l’Utente si impegna a non utilizzare in alcun modo i Dati Gracenote, il Software Gracenote e i Server Gracenote. Gracenote si riserva tutti i diritti sui Dati Gracenote, il Software Gracenote e i Server Gracenote, inclusi tutti i diritti di proprietà. In nessun caso o circostanza, Gracenote sarà tenuta ad alcuna forma di pagamento all’Utente per eventuali informazioni da questo fornite. L’Utente accetta che Gracenote, Inc. possa far valere i propri diritti nei confronti dell’Utente medesimo ai sensi del presente Accordo direttamente a proprio nome.&nbsp;</p>
<p class="p2"><span class="s1"></span><br></p>
<p class="p1">Il servizio Gracenote usa un identificatore unico per tenere traccia delle interrogazioni, a fini statistici. Lo scopo di questo identificatore numerico, assegnato in modo casuale, consiste nel permettere al servizio Gracenote di conteggiare le interrogazioni senza acquisire alcuna informazione sull’Utente che le inoltra. Per ulteriori informazioni, è possibile consultare la pagina web che riporta la Dichiarazione sulla privacy per il servizio Gracenote.&nbsp;</p>
<p class="p2"><span class="s1"></span><br></p>
<p class="p1">Il Software Gracenote e ciascun elemento dei Dati Gracenote vengono concessi in licenza d’uso “COSÌ COME SONO”. Gracenote non fa alcuna dichiarazione né fornisce alcuna garanzia, esplicita o implicita, in merito alla precisione e accuratezza di alcuno dei Dati Gracenote ricavati dai Server Gracenote. Gracenote si riserva il diritto di eliminare dati dai Server Gracenote o di cambiare categorie di dati per qualsivoglia ragione che Gracenote consideri sufficiente. Nessuna garanzia viene data che il Software Gracenote o i Server Gracenote siano esenti da errori o che il funzionamento del Software Gracenote o dei Server Gracenote sarà immune da interruzioni. Gracenote non è obbligata a fornire all’Utente alcuna tipologia o categoria di dati nuova, migliorata o supplementare che decida di fornire in futuro ed è libera di interrompere i propri servizi in qualsiasi momento. GRACENOTE NON RICONOSCE GARANZIE, ESPLICITE O IMPLICITE, COMPRESE, A MERO TITOLO ESEMPLIFICATIVO, LE GARANZIE IMPLICITE DI COMMERCIABILITÀ, IDONEITÀ PER SCOPI SPECIFICI, TITOLO E ASSENZA DI VIOLAZIONI DI DIRITTI DI TERZI. GRACENOTE NON GARANTISCE I RISULTATI CHE SARANNO OTTENUTI CON L’UTILIZZO DEL SOFTWARE GRACENOTE O DI SERVER GRACENOTE. IN NESSUN CASO, GRACENOTE POTRÀ ESSERE RITENUTA RESPONSABILE PER EVENTUALI DANNI INDIRETTI O DIPENDENTI, COMPRESI PERDITA DI PROFITTI E MANCATO GUADAGNO.&nbsp;</p>
<p class="p2"><span class="s1"></span><br></p>
<p class="p1"><b>16. Restrizioni del servizio Yahoo Search.</b> Il servizio Yahoo Search disponibile mediante Safari è concesso in licenza per essere utilizzato solamente nei seguenti Paesi o aree geografiche: Argentina, Aruba, Australia, Austria, Bahamas, Barbados, Belgio, Bermuda, Brasile, Bulgaria, Canada, Cile, Cina continentale, Hong Kong, Taiwan, Cipro, Colombia, Corea del Sud, Danimarca, Ecuador, El Salvador, Filippine, Finlandia, Francia, Germania, Giamaica, Giappone, Grecia, Grenada, Guatemala, India, Indonesia, Irlanda, Islanda, Isole Cayman, Italia, Lettonia, Lituania, Lussemburgo, Malesia, Malta, Messico, Nicaragua, Norvegia, Nuova Zelanda, Paesi Bassi, Panama, Perù, Polonia, Portogallo, Portorico, Regno Unito, Repubblica Ceca, Repubblica Dominicana, Romania, Santa Lucia, Saint Vincent, Singapore, Slovacchia, Slovenia, Spagna, Svezia, Svizzera, Thailandia, Trinidad e Tobago, Turchia, Ungheria, Uruguay, Stati Uniti e Venezuela.</p>
<p class="p2"><span class="s1"></span><br></p>
<p class="p1">EA1855</p>
<p class="p1">08/07/2023</p>
<p class="p2"><span class="s1"></span><br></p>
<p class="p1"><b>————————————</b></p>
<p class="p1"><b>Termini e condizioni supplementari di Apple Pay</b></p>
<p class="p2"><span class="s1"></span><br></p>
<p class="p1">I presenti termini e condizioni supplementari di Apple Pay (“Termini supplementari”) integrano la licenza software per macOS (“Licenza”); l’utilizzo di Apple Pay è regolato sia dai termini della Licenza sia dai presenti Termini supplementari. La funzionalità Apple Pay verrà considerata “Servizio” nella Licenza. I termini con iniziale maiuscola utilizzati nei presenti Termini supplementari fanno riferimento agli elementi stabiliti nella Licenza.</p>
<p class="p2"><span class="s1"></span><br></p>
<p class="p1"><b>1. <span class="Apple-converted-space">&nbsp; &nbsp; </span>Panoramica e limitazioni d’uso</b></p>
<p class="p2"><span class="s1"></span><br></p>
<p class="p1">Apple Pay consente di archiviare rappresentazioni virtuali delle carte di credito, di debito e prepagate, inclusa Apple Card, supportate dalla funzionalità Apple Pay (“Carte supportate”) e di utilizzare i computer Mac supportati per avviare o effettuare pagamenti sui siti web, oltre a tracciare gli ordini e visualizzare le ricevute. Le funzionalità di Apple Pay del Software Apple potrebbero essere disponibili in aree geografiche selezionate, con emittenti di carte selezionati, con pagamenti di rete e con attività commerciali. Le funzionalità possono variare in base ad area geografica, emittente e commerciante. Le carte supportate possono cambiare di tanto in tanto.</p>
<p class="p2"><span class="s1"></span><br></p>
<p class="p1">Apple Pay è destinato all’uso personale dell’Utente, a cui è consentito adoperare solo Carte supportate di sua proprietà. Se adopera una carta supportata aziendale, l’Utente dichiara di farlo sotto autorizzazione del suo datore di lavoro e di essere autorizzato a vincolare tale datore di lavoro ai presenti termini d’uso e a tutte le transazioni legate all’utilizzo di questa funzionalità.</p>
<p class="p2"><span class="s1"></span><br></p>
<p class="p1">L’Utente accetta di non utilizzare Apple Pay a scopi illegali o fraudolenti o a qualsiasi altro scopo proibito dalla Licenza o dai presenti Termini supplementari. Accetta altresì di utilizzare Apple Pay in conformità alle leggi e le norme applicabili. Inoltre, l’Utente accetta di non interferire con, o intralciare, il servizio di Apple Pay (incluso accedere al servizio attraverso qualsiasi mezzo automatizzato) o qualsiasi server o rete connessi al servizio o qualsiasi politica, requisito o norma delle reti connesse al servizio (incluso qualsiasi accesso non autorizzato, utilizzo o monitoraggio dei relativi dati o traffico).</p>
<p class="p2"><span class="s1"></span><br></p>
<p class="p1"><b>2. <span class="Apple-converted-space">&nbsp; &nbsp; </span>Utilizzo sui computer Mac</b></p>
<p class="p2"><span class="s1"></span><br></p>
<p class="p1">L’Utente può utilizzare Apple Pay sui computer Mac supportati per avviare pagamenti sui siti web a cui accede tramite Safari. Per utilizzare questa funzionalità l’Utente deve aver abilitato una Carta supportata su un dispositivo iOS supportato o su Apple Watch (“Dispositivi supportati”). Quando si appresta a pagare su un sito web utilizzando Apple Pay, all’Utente verrà richiesto di autorizzare la transazione tramite un Dispositivo supportato.</p>
<p class="p2"><span class="s1"></span><br></p>
<p class="p1">Oltre ai termini stabiliti nei presenti Termini supplementari, l’utilizzo da parte dell’Utente di Apple Pay per avviare pagamenti su siti web a cui accede tramite Safari è soggetto ai Termini e condizioni supplementari di Apple Pay applicabili al Dispositivo supportato, qui riportati come riferimento e accessibili tramite: Impostazioni&nbsp;&gt; Generali&nbsp;&gt; Info&nbsp;&gt; Note legali &gt; Licenza dal dispositivo iOS dell’Utente oppure Info&nbsp;&gt; Note legali&nbsp;&gt; Licenza dall’app Watch su un dispositivo iOS abbinato. I Dispositivi supportati potrebbero variare nel tempo.</p>
<p class="p2"><span class="s1"></span><br></p>
<p class="p1">Su MacBook Pro con Touch ID integrato, l’Utente può configurare Apple Pay inserendo Carte supportate e utilizzando Apple Pay per effettuare pagamenti su siti web a cui accede tramite Safari. Per poter utilizzare Apple Pay su tali computer Mac, l’Utente deve avere delle Carte supportate associate a un account iCloud attivo. Apple Pay è disponibile solo per persone di età superiore a 13&nbsp;anni e potrebbe essere soggetto a limitazioni aggiuntive in base all’età imposte da iCloud o dall’emittente delle Carte supportate dell’Utente.</p>
<p class="p2"><span class="s1"></span><br></p>
<p class="p1"><b>3. <span class="Apple-converted-space">&nbsp; &nbsp; </span>Rapporti tra l’Utente e Apple</b></p>
<p class="p2"><span class="s1"></span><br></p>
<p class="p1">Apple non elabora i pagamenti né ha altro tipo di controllo su pagamenti, restituzioni, rimborsi, premi, crediti, sconti, ordini, evasioni di ordini o altra attività commerciale che potrebbe derivare dall’utilizzo di tale funzionalità.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">I termini del contratto di titolare della carta che l’Utente potrebbe avere con l’istituto emittente continueranno a regolare l’utilizzo delle Carte supportate dell’Utente e il loro utilizzo con Apple Pay. Analogamente, l’acquisto da parte dell’Utente di qualsiasi bene o servizio tramite la funzionalità Apple Pay sarà soggetto ai termini e alle condizioni del commerciante.<span class="Apple-converted-space">&nbsp;</span></p>
<p class="p2"><span class="s1"></span><br></p>
<p class="p1">Apple Card è unicamente disponibile negli Stati Uniti ed è rilasciata da Goldman Sachs Bank USA, presso Salt Lake City (“Ente di rilascio di Apple Card”). Richiedendo Apple Card, l’Utente richiede di aprire un conto con l’ente di rilascio di Apple Card. Apple Card è disponibile solo per persone di età superiore a 18&nbsp;anni, a seconda dello stato di residenza. L’istituto finanziario responsabile di offrire Apple Card può cambiare e l’utilizzo di Apple Card da parte dell’Utente è soggetto ai relativi termini e condizioni.</p>
<p class="p2"><span class="s1"></span><br></p>
<p class="p1">La Licenza e i presenti Termini supplementari non modificano in alcun modo i termini di qualsiasi contratto di titolare di carte o contratto con l’attività commerciale né di altri termini e condizioni applicabili all’uso delle funzionalità di Apple Pay e tali termini regoleranno l’utilizzo da parte dell’Utente della funzionalità di Apple Pay applicabile e della sua rappresentazione virtuale sul suo computer Mac supportato.</p>
<p class="p2"><span class="s1"></span><br></p>
<p class="p1">L’Utente accetta che Apple non sia una parte coinvolta nei propri contratti di titolare di carte o con attività commerciali e che Apple non sia responsabile di (a) contenuti, accuratezza o mancata disponibilità di carte di pagamento, attività commerciali, transazioni, acquisti, ordini, evasioni di ordini o ricevute in caso di utilizzo della funzionalità Apple Pay; (b) emissione di credito o valutazione dell’idoneità al credito; (c) attività di istituti emittenti, esercenti o altre terze parti, collegate all’utilizzo di Apple Pay o Wallet; (d) decisioni prese da un istituto emittente, un’attività commerciale o altra terza parte in relazione alla Carta supportata; (e) accumulo o riscatto di premi o di credito accumulati all’interno di programmi fedeltà con attività commerciali; oppure (f) finanziamento o ricarica delle carte prepagate. In caso di disaccordi o domande sulle carte di pagamento o sulle attività commerciali associate, l’Utente può contattare l’ente emittente o il commerciante coinvolto.</p>
<p class="p2"><span class="s1"></span><br></p>
<p class="p1"><b>4. <span class="Apple-converted-space">&nbsp; &nbsp; </span>Privacy</b></p>
<p class="p2"><span class="s1"></span><br></p>
<p class="p1">Quando l’Utente utilizza Apple Pay per avviare la transazione di un pagamento da completare su un Dispositivo supportato, Apple Pay trasferisce le informazioni di pagamento in formato codificato tra il Mac e il Dispositivo supportato per completare la transazione. Quando utilizza Apple Pay per effettuare la transazione di un pagamento su un computer MacBook Pro con Touch ID integrato, le informazioni di pagamento verranno fornite in formato codificato al sito web come parte di tale transazione. Quando aggiunge una carta a Apple Pay su un computer MacBook Pro con Touch ID integrato, le informazioni sul dispositivo dell’Utente, come l’abilitazione di determinate impostazioni e gli schemi di utilizzo del dispositivo (ad esempio, la percentuale di tempo in cui il dispositivo è in movimento, il numero approssimativo di chiamate alla settimana), verranno inviate a Apple per determinare l’idoneità dell’Utente e per impedire eventuali frodi. L’Utente può trovare informazioni più dettagliate sulle informazioni personali raccolte, utilizzate o condivise come parte del suo utilizzo di Apple Pay consultando le informative sulla privacy specifiche per il servizio pertinente, comprese le informazioni su Apple Pay e Privacy, accessibili sul suo dispositivo iOS o computer Mac o all’interno dell’app Watch su un dispositivo iOS abbinato oppure andando all’indirizzo <a href="https://www.apple.com/it/legal/privacy"><span class="s2">https://www.apple.com/it/legal/privacy</span></a>. Utilizzando Apple Pay, l’Utente accetta e consente a Apple, alle sue società e agenti la trasmissione, la raccolta, la manutenzione, l’elaborazione e l’uso di queste informazioni per fornire la funzionalità Apple Pay.</p>
<p class="p2"><span class="s1"></span><br></p>
<p class="p1"><b>5. <span class="Apple-converted-space">&nbsp; &nbsp; </span>Sicurezza</b></p>
<p class="p2"><span class="s1"></span><br></p>
<p class="p1">Apple Pay archivia rappresentazioni virtuali delle Carte supportate dell’Utente, il quale riconosce e accetta che, fornendo il codice di accesso o la password del proprio dispositivo a una terza parte o consentendo a una terza parte di aggiungere le proprie impronte digitali per utilizzare Touch ID sul Dispositivo supportato o Mac, tale terza parte potrebbe avere la possibilità di eseguire pagamenti utilizzando Apple Pay su siti web tramite il Mac. L’Utente ha l’esclusiva responsabilità per il mantenimento della sicurezza dei propri dispositivi e relativi codici di accesso e password. Inoltre, accetta che Apple non è in alcun modo responsabile in caso di perdita o condivisione dell’accesso al dispositivo o di modifiche non autorizzate a macOS.</p>
<p class="p2"><span class="s1"></span><br></p>
<p class="p1">Se il dispositivo dell’Utente viene smarrito o rubato e la funzionalità “Dov’è” è abilitata, l’Utente può utilizzare “Dov’è” o <a href="https://www.icloud.com">https://icloud.com</a> per tentare di sospendere la possibilità di pagare con le Carte supportate virtuali sul dispositivo mettendolo in modalità di smarrimento. L’Utente può anche cancellare il proprio dispositivo; in questo modo si tenterà di sospendere la possibilità di pagare con le Carte supportate virtuali sul dispositivo. È anche opportuno contattare l’istituto che ha emesso le Carte supportate, in modo da evitare l’accesso non autorizzato alle Carte supportate virtuali.</p>
<p class="p2"><span class="s1"></span><br></p>
<p class="p1">Se segnala, o Apple sospetta, attività fraudolente o abusive, l’Utente accetta di cooperare con Apple in qualsiasi indagine e di utilizzare qualsiasi misura di prevenzione delle frodi che indicheremo.</p>
<p class="p2"><span class="s1"></span><br></p>
<p class="p1"><b>6. <span class="Apple-converted-space">&nbsp; &nbsp; </span>Limitazioni di responsabilità</b></p>
<p class="p2"><span class="s1"></span><br></p>
<p class="p1"><b>IN AGGIUNTA ALLE CLAUSOLE ESONERATIVE DI ALTRE GARANZIE E ALLE LIMITAZIONI DELLA RESPONSABILITÀ STABILITE NELLA LICENZA, APPLE NON SI ASSUME ALCUNA RESPONSABILITÀ PER ACQUISTI, PAGAMENTI, TRANSAZIONI, ORDINI, EVASIONI DI ORDINI, RICEVUTE O ALTRE ATTIVITÀ COMMERCIALI EFFETTUATE UTILIZZANDO APPLE PAY. L’UTENTE ACCETTA DI BASARSI ESCLUSIVAMENTE SUI CONTRATTI CHE POTREBBE AVERE CON L’ISTITUTO EMITTENTE, LA RETE DI PAGAMENTI O IL COMMERCIANTE PER RISOLVERE QUALSIASI QUESTIONE O DISPUTA RIGUARDANTI LE PROPRIE CARTE SUPPORTATE, LE CARTE SUPPORTATE VIRTUALI E LE ATTIVITÀ COMMERCIALI CONNESSE.</b></p>


</body></html>